<?php header("Content-type: application/xhtml+xml"); ?>
<?php include ($_SERVER['DOCUMENT_ROOT']."/files/mathml_svg_header.html")?>

<html xmlns="http://www.w3.org/1999/xhtml" xml:lang="ro" > 
  <head>
	<link rel="stylesheet" href="/files/template.css" type="text/css" />
    <title>Atomul şi sarcina electrică</title>
  </head>
<body>
  <div id="meniu">
	<?php include ($_SERVER['DOCUMENT_ROOT']."/files/meniu.html")?>
  </div>
  <div id="header">
	<h1>01. Atomul şi sarcina electrică</h1>
  </div>
  <div id="breadcrumbs">
	<?php include ("breadcrumbs.html")?>
  </div>

<div id="meniu2"><?php include ("meniu2.html")?></div>
  
<div id="contents">

<h1>Atomul şi sarcina electrică - introducere</h1>

<p><em>Unde se sfârşeşte telescopul, începe microscopul. Care din ele oferă o privelişte mai fascinantă?</em> - Victor Hugo</p>

<p>Tatăl său murea în timpul sarcinii mamei. Respins de ea încă de mic, este trimis la internat după aceasta se recăsătoreşte. El însuşi nu s-a însurat niciodată, dar a format o strânsă legătură cu un bărbat mult mai tânăr, relaţie ce s-a destrămat odată cu instalarea unei psihoze. După succesul ştiinţific timpuriu, şi-a petrecut restul vieţii profesionale în căutarea secretelor alchimiei. Aceste căutări au dus, din păcate pentru el, doar la frustrări.</p>

<p>Cel descris mai sus este Isaac Newton, dar nu acel Newton plin de glorie prezentat în textele standard. De ce ne oprim însă privirea asupra acestor elemente din viaţă sa? Pentru oamnenii de ştiinţă moderni, obsesia îndelungată a lui Newton faţă de alchimie poate părea ridicolă, o îndepărtare de la adevărata sa realizare. Pentru Newton, în schimb, experimentele sale alchimice erau strâns legate de relaţiile existente între forţă şi mişcare. Legile de mişcare propuse de Newton erau radicale prin universalitatea lor: ele au reuşit să descrie cu succes atât mişcarea corpurilor cereşti cât şi a corpilor aflate pe pământ; înainte, se presupunea că soarele, luna, stelele şi planetele erau fundamental diferite de obictele terestre. Dar Newton nu era complet mulţumit. Şi-a dat seama că ştiinţa trebuie să unească nu doar obiectele la scară umană cu cele la scară universală, dar şi cu cele la scară microscopică. Altfel, această unificare nu ar fi completă.</p>

<p>Nu trebuie să ne surprindă faptul că încercărilor lui Newton au eşuat. Cu toate că era un susţinător ferm al existenţei atomilor, evidenţele experimentale ale acestora nu erau mai numeroase pe vremea lui decât cele cunoscute pe vremea grecilor antici, primii care au susţinut existenţa atomilor, bazându-se pe motive pur filozofice. Tradiţional, alchimia a fost considerată o artă secretă şi înconjurată tot timpul de mister. Newton transformase deja (1687), aproape de unul singur, domeniul puţin com confuz al „filozofiei naturale” într-un domeniu nou, pe care astăzi îl cunoaştem sub numele de fizica modernă. Prin urmare, nu-l putem critica pentru tentativa eşuată de a transforma şi alchimia în chimia modernă. Momentul nu era oportun. Microscopul era la acea vreme o invenţie recentă (1590), iar structura celulară a organismelor a fost descoperită de Hooke doar în 1665.</p>

<h1>Pe urma forţei atomice</h1>

<p><em>Newton nu au fost primul iluminist. A fost ultimul magician.</em> - John Maynard Keynes</p>

<p>Cu toate acestea, va fi util şi interesant să urmărim logica lui Newton, beneficiind de cunoştinţele recente. Prin unificarea existenţei umane cu cea cosmică, Newton şi le-a imaginat pe ambele ca simple scene de teatru, unde actorii erau obiecte (copacii şi case, planete şi stele) ce interacţionau prin intermediul forţelor de atracţie şi respingere. Era convins de existenţa atomilor la nivel microscopic. Singura problemă rămânea determinarea tipurilor de forţe existente între ei.</p>

<p>Newton a realizat că forţele existente la scară umană -- frecare, de lipire, normale, etc. -- trebuie să fie toate rezultatul sau expresia unei forţe fundamentale, forţă exercitată între atomi. Banda adezivă se lipeşte de hârtie datorită atracţiei dintre atomii celor două materiale. Casa nu cade în centrul pământului datorită forţelor de respingere dintre atomii casei şi cei ai pământului.</p>

<p>Aici însă, s-a oprit. Era tentant să considere forţa atomică ca o formă de gravitaţie. Ştia că aceasta este universală, fundamentală şi simplă din punct de vedere matematic. Totuşi, gravitaţia este tot timpul o forţă de atracţie. Cum ar fi putut prin urmare utiliza această forţă pentru explicarea existenţei atât a forţelor atomice de atracţie, cât şi de respingere? Mai mult, forţa gravitaţională dintre obiectele de mărime normală este extrem de mică. Aceste este şi motivul pentru care nu suntem atraşi gravitaţional de către maşini sau case (sau nu observăm, cel puţin). Explicarea bătăii unei inimi sau explozia prafului de puşă erau imposibil de înţeles cu ajutorul gravitaţiei. Newton însă, a scris peste un milion de cuvinte sub formă de note alchimice, speculând existenţa unei alte forţe, probabil o „forţă divină”, sau o „forţă vegetativă”.</p>

<p>Din fericire însă, având la dispoziţie cunoştinţele moderne din domeniul fizicii, putem analiza un alt candidat pentru forţele atomice: electricitatea. Forţele electrice sunt observate adesea între obiectele preparate anterior prin frecare (sau alte interacţiuni ale suprafeţelor acestora). Un exemplu practic este prezentat în cele ce urmează: lipiţi două benzi pe o masă şi lipiţi încă două benzi peste acestea. Ridicaţi fiecare pereche de pe masă şi separaţi-le . Cele două bucăţi de deasupra se vor respinge, la fel şi cele două de jos. Totuşi, între o bucată de jos şi una de sus va exista o atracţie.</p> 

<img src="poze/twotapes.png" alt="electricitate statică; bandă adezivă"/>

<p>Asemenea forţe electrice sunt similare, dintr-un anumit punct de vedere, gravitaţiei:</p>

<ul>
<li>Forţele electrice sunt <em>universale</em>. În urma preparării electrice, răspunsul unor materiale, precum blana, cauciucul sau plasticul, este mult mai puternic decât răspunsul altora. Cu toate acestea, niciun material nu  este lipsit de acţiunea forţelor electrice. Noţiunea de substanţă „neelectrică” pur şi simplu nu există. Proprietăţile gravitaţionale şi electrice sunt esenţiale materiei în general.</li>
<li>Experimentele au demonstrat că, asemenea forţei gravitaţionale, forţa electrică este o forţă invers pătratică. Adică, forţa electrică dintre două sfere este invers proporţională cu pătratul distanţei dintre ele (1/r<sup>2</sup>).</li>
</ul>

<p>Mai mult decât atât, forţele electrice pot fi considerate candidatul ideal în „lupta” cu cele gravitaţionale  pentru explicarea forţelor fundamentele dintre atomi. Motivul este existenţa forţelor electrice de atracţie cât şi de respingere, lucru neîntâlnit în cazul forţelor gravitaţionale.</p>

<h1>Sarcina electrică, legea lui Coulomb şi forţe magnetice</h1>

<p><em>Sarcina electrică</em>, sau mai simplu <em>sarcina</em>, este termenul tehnic desemnat pentru a indica faptul că un obiect este afectat de şi exercită forţe electrice asupra altor obiecte. În exemplul precedent, spunem că bucăţile de bandă adezivă posedă sau sunt încărcate cu o anumită sarcină electrică netă, după preparare (dezlipire). Acest termen nu trebuie confundat cu termenul identic folosit pentru desemnarea unui bec, motor, rezistor, etc. conectat la ieşirea unui circuit electric.</p>

<h2>Două tipuri de sarcină electrică</h2>

<p>Existenţa forţelor electrice dintre diferite tipuri de substanţe, încărcate cu o anumită sarcină electrică, prin metode distincte, poate fi demonstrată cu uşurinţă. Blana de pisică, preparată prin frecare cu blana de iepure, atrage sticla ce a fost în prealabil frecată de mătase. Cum putem extrage informaţii utile din aceste observaţii? Putem simplifica mult problema dacă observăm că, de fapt, există doar două tipuri de sarcină. Să considerăm blana de pisică frecată de blana de iepure ca fiind tipul de sarcină A, iar sticla frecată de mătase sarcina de tip B. Vom realiza în scurt timp că nu există o altă sarcină de „tip C”.</p>

<p>Orice obiect la care ne putem gândi, electrificat prin frecare, este fie de tip A (atracţie faţa de obiectele de care A este atras, sau respingere faţă de obiectele de care A este respins), fie de tip B (aceiaşi explicaţie). Cele două tipuri de sarcină, A şi B, au tot timpul un efect opus. Dacă obiectul încărcat cu sarcina de tip A este atras faţă de un alt obiect încărcat, atunci B va fi tot timpul respins de cel din urmă şi invers.</p>

<h2>Coulomb-ul</h2>

<p>Chiar dacă există doar două tipuri de sarcină electrică, fiecare dintre ele poate fi prezentă în diferite cantităţi. Unitatea de măsură în SI a sarcinii electrice este Coulombul, definit astfel:</p>

<p><strong>Definiţie</strong>: un Coulomb (C) este cantitatea de sarcină electrică, astfel definită încât, între două sarcini punctiforme încărcate cu 1 C fiecare şi separate de o distanţa de 1 m, să acţioneze o forţă de 9 x 10<sup>9</sup> N.</p>

<p>Sarcina electrică se notează cu <strong>q</strong>. Valoarea numerică din definiţie are origini istorice şi nu trebuie memorată. Definiţia este valabilă pentru sarcini punctiforme, în caz contrar, distanţa dintre diferite părţi ale celor două obiecte nu este egală.</p>

<h2>Un model al celor două tipuri de sarcină electrică</h2>

<p>Experimentele realizate demonstrează faptul că metodele de încărcare ale obiectelor prin frecare şi nu numai, implică tot timpul două obiecte. În toate cazurile studiate, ambele obiecte sfârşesc prin a fi încărcate electric. Dacă sarcina achiziţionată de unul dintre obiecte este de tipul A, atunci sarcina achiziţionată de celălalt obiect este de tip B. Mai mult decât atât, cantitatea de sarcină este egală pe fiecare obiect, chiar dacă tipurile de sarcină sunt contrare. Situaţia de mai sus poate fi interpretată în mai multe moduri. Cea mai simplă dintre ele însă, spune că elementele de bază din care este formată materia vin în două forme: câte una pentru fiecare tip de sarcină.</p>

<p>Frecare obiectelor între ele duce la transferul unora dintre aceste particule de pe un obiect pe celălalt. Conform acestui model, un obiect care nu a fost pregătit în prealabil, prin frecare sau prin alte metode, posedă în realitate o cantitate mare şi egală din ambele tipuri de sarcină electrică, distribuite în întregul volum al obiectului. Din moment ce sarcinile de tip A atrag orice obiect respins de sarcinile de tip B, forţa netă exercitată de obiect asupra oricăror obiecte exterioare este zero.</p>

<p>În cele ce urmează, vom discuta pe larg acest model prezentat mai sus şi vom încerca să înţelegem cu pot fi privite acest particule misterioase din interiorul atomilor.</p>

<h2>Utilizarea semnelor pozitiv (+) şi negativ (-) pentru sarcina electrică</h2>

<p>Datorită tendinţei de anulare a efectelor celor două tipuri de sarcină electrică, acestea sunt desemnate prin termenii şi simbolurile pozitiv (+) şi negativ (-). Ca urmare a acestei notaţii, putem vorbi despre sarcina totală a unui obiect. Alegerea semnului + pentru sarcina de tip A si - pentru cea de tip B sau invers, este total arbitrară. Spunem că un obiect al cărei sarcină electrică totală este zero (cantităţi egale din ambele tipuri) este <em>neutru</em> din punct de vedere electric.</p>

<h2>Legea lui Coulomb</h2>

<p>Un număr mare de experimente se pot rezuma astfel:</p>

<p><strong>Definiţie</strong>: Valoarea forţei ce acţionează între două sarcini punctiforme, încărcate cu sarcină electrică şi situate la o distanţă <em>r</em> una faţă de cealaltă, este exprimată de ecuaţia</p>

<div class="formula">
|F| = k(|q<sub>1</sub>||q<sub>2</sub>|)/r<sup>2</sup>
</div>

<p>unde <em>k</em> este o constantă de proporţionalitate şi este egală cu 9 x 10<sup>9</sup> Nm<sup>2</sup>/C<sup>2</sup>. Forţa astfel calculată este de atracţie dacă semnul sarcinilor implicate este diferit şi de respingere daca sarcinile sunt de acelaşi tip.</p>

<p>Utilizarea unor metode moderne de investigaţie au permis testarea preciziei termenului <em>1/r<sup>2</sup></em> ecuaţiei lui Coulomb (publicată în 1783). Conform acestor experimente, valoarea exponentului distanţei se află în intervalul 1,9999999999999998 - 2,0000000000000002.</p>

<p>Observaţi similitudinea ecuaţiei lui Coulomb cu legea gravitaţiei a lui Newton: valoarea forţei pentru cea din urmă este egală cu <em>Gm<sub>1</sub>m<sub>2</sub>/r<sup>2</sup></em>, o asemănare izbitoare. Singura excepţie este existenţa unui singur tip de masă, nu două. Urmare a acestui lucru, forţele gravitaţionale sunt de un singur tip: de atracţie şi niciodată de respingere. Datorită acestei asemănări, o mare parte din cunoştinţele dobândite prin studiul forţelor gravitaţionale pot fi transpuse în teoria forţelor electrice şi invers. De exemplu, teorema conform căreia forţele electrice exercitate de o sferă uniform încărcată cu sarcină electrică sunt identice cu forţele exercitate dacă întreaga sarcină electrică ar fi concentrată în centrul acesteia, este valabilă şi în cazul forţelor gravitaţionale.</p>

<h2>Conservarea sarcinii electrice</h2>

<p>Un motiv şi mai întemeiat pentru utilizarea sarcinilor „pozitive (+)” şi „negative (-)” constă în demonstrarea experimentală a conservării sarcinii electrice, conform următoarei definiţii.</p>

<p><strong>Definiţie: </strong>Într-un sistem închis, sarcina totală este constantă.</p>

<p>Acesta este comportamentul observat în urma pregătirii materialelor prin frecare. Chiar dacă iniţial niciunul din materiale nu este încărcat cu o sarcină netă, în urma frecării, unul din ele obţine o anumită cantitate de un anumit tip de sarcină. Asemănător, celălalt material obţine exact aceiaşi cantitate de sarcină, dar de celălalt tip. Conform definiţiei, într-un sistem închis, toate sarcinile iniţiale se vor regăsi în sistem (cele două materiale) şi după finalizarea experimentului (după frecare). Sarcina electrică este o proprietate fixă a fiecărei particule, iar particulele însele nu pot fi create şi nici distruse.</p>

<h2>Forţe electrice cu obiecte electric neutre</h2>

<p>Un obiect încărcat electric poate să atragă obiecte ce nu sunt încărcate (electric neutre). Cum este posibil acest lucru? Cu toate că oricare bucată de hârtie (vezi figura de mai jos) are o sarcină totală egală cu zero, aceasta posedă totuşi particule încărcate electric. Aceste particule posedă o anumită libertate de mişcare în interiorul materialului. Să presupunem că banda adezivă este încărcată pozitiv. Particulele mobile din hârtie vor răspunde forţelor electrice generate de sarcina pozitivă regăsită pe bandă. În urma acestei interacţiuni, un capăt al hârtiei va deveni încărcat pozitiv, iar celălalt capăt încărcat negativ. Observaţi că în acest caz nu a avut loc niciun transfer de sarcină electrică între cele două corpuri considerate, ci doar o rearanjare a sarcinilor electrice deja prezente în hârtie. Ca urma a acestei reorganizări, forţa de atracţie dintre hârtie şi banda adezivă este mai puternică decât forţa de respingere, datorită proximităţii capătului negativ al hârtiei faţa de bandă.</p>

<img src="poze/scrapsofpaper.jpg" alt="atracţie dintre o bandă adezivă încărcată electric şi bucăţi de hârtie"/>

<img src="poze/induction.png" alt="atracţie dintre o bandă adezivă încărcată electric şi bucăţi de hârtie"/>

<h2>Forţa magnetică</h2>

<p>Chiar dacă vom amâna pentru moment o discuţie matematică detaliată asupra magnetismului, ne vedem totuşi nevoiţi să exprimăm câteva idei simple în legătură cu acesta. Forţele magnetice vor fi utilizate în experimentele şi tehnicile prezentate în următoarele secţiuni.</p>

<p>Există două tipuri de magneţi: permanenţi şi electromagneţi. Ambele tipuri atrag bucăţile de fier ce nu au fost pregătite magnetic în prealabil. Putem înţelege mult mai uşor aceste fenomene aparent complexe, prin simpla observare a faptului că forţele magnetice se manifestă în cazul sarcinilor electrice aflate <em>în mişcare</em>, în plus faţă de cele electrice. Să presupunem că aducem un magnet permanent în apropierea unui electromagnet. În interiorul electromagnetului există o deplasare de sarcină electrică prin interiorul conductorilor electrici din care acesta este confecţionat. În interiorul magnetului permanent există de asemenea o deplasare de sarcină electrică, dar în acest caz, sarcinile se „învârt” în interiorul fierului. Ceea ce deosebeşte o bucată magnetizată de fier de o bucată de lemn, este ca în cazul fierului deplasarea sarcinii electrice din interior este organizată şi nu aleatoare. Deplasarea sarcinilor electromagnetului exercită o forţă asupra sarcinilor ce se deplasează în interiorul magnetului permanent, şi invers.</p>

<p>Matematica necesară studierii efectelor magnetice este mult mai complexă decât legea lui Coulomb pentru electricitate. Vom intra în amănunte în capitoul următor. Pentru moment însă, ne sunt suficiente următoarele două afirmaţii:</p>

<ul>
<li>Dacă o sarcină electrică se deplasează într-o regiune din spaţiu în apropierea unei alte deplasări de sarcină electrică, forţa magnetică „sesizată” de aceasta va fi proporţională cu viteza ei de deplasare.</li>
<li>Forţa magnetică asupra unei sarcini electrice aflate în mişcare este tot timpul perpendiculară pe direcţia ei de deplasare</li>
</ul>

<p><strong>Compasul magnetic: </strong>La interior, Pământul este lichid şi fierbe asemănător unui vas de apă pus la încălzit. Simplificând la maxim situaţia reală, putem spune că sarcina electrică se deplasează în interiorul Pământului odată cu această fierbere. Pământul conţine prin urmare o deplasare de sarcină. Acul indicator al unui compas magnetic este în realitate un mic magnet permanent. Deplasarea de sarcină din interiorul scoarţei terestre interacţionează magnetic cu deplasarea sarcinii electrice din interiorul acului indicator, conform celor spuse mai sus. Efectul este, desigur, deplasarea acului indicator spre direcţia nord.</p>

<h1>Atomul</h1>

<p><em>Am fost educat să cred că atomul este un individ frumos şi solid, de culoare roşie sau gri, după preferinţă.</em> - Ernest Rutherford</p>

<h2>Atomism</h2>

<p>Grecii preferă şi astăzi să-şi aducă aminte de zilele de glorie, atunci când cei mai străluciţi gânditori ai săi au inventat concepte precum democraţia şi atomul. Grecia este acum din nou o ţară democratică după o perioadă de dictatură militară, iar atomul este redat cu mândrie pe una dintre monedele lor. Totuşi, trebuie să spunem că ipoteza grecilor antici conform căreia materia este formată din atomi nu a avut nicio susţinere reală. Experimental, existenţa atomilor nu a putut fi demonstrată. Reintroducerea conceptului de atom în secolul 18 de către  Dalton nu s-a realizat cu prea mult ajutor din partea grecilor, în afară doar de nume, ce înseamnă „inseparabil”. Lovitura finală avea să vină însă în 1897, când J.J. Thomson a demonstrat pe cale experimentală că atomul este compus din elemente şi mai mici, ce pot fi extrase din atom. Thomson a numit aceste particule „electroni”. „Inseparabilul” s-a dovedit până la urmă separabil.</p>

<p>Să facem un pas înapoi în istorie însă. Ce modificări a suferit conceptul de atom în cei 200 de ani de la Dalton pqnă la Thomson? Oamenii educaţi au continuat discuţia pe marginea acestui subiect. Cei care era în favoarea existenţei atomilor, utilizau această ipoteză pentru a oferi explicatii plauzibile diferitelor fenomene şi întâmplări. Un fenomen uşor explicabil era conservarea masei. De exemplu, dacă amestecăm 1 kg de apă cu 1 kg de pământ, obţinem exact 2 kg de noroi, nici mai mult nici mai puţin. Acelaşi lucru este valabil pentru o varietate de procese precum îngheţarea apei sau fermentarea berii. Toate aceste lucruri erau uşor de explicat odată ce credeai în existenţa atomilor. Toate aceste procese puteau fi interpretate ca o amestecare şi rearanjare a atomilor, fără a se modifica însă numărul lor total. Totuşi, aceasta nu este o dovadă a existenţei lor.</p>

<p>Dacă atomii erau într-adevăr o realitate, ce tipuri de atomi existau, ce deosebea un atom de celălalt? Mărimea lor probabil, forma, greutatea, sau o cu totul altă marime? Abisul existent între atomiştii antici şi cei moderni devine şi mai evident atunci când ajungem să considerăm speculaţiile pur întâmplătoare existente pe marginea acestor întrebări. Anticii au decis existenţa a patru tipuri de atomi: pământ, apă, aer şi foc. Cea mai răspândită ipoteză a fost cea conform cărei atomii se deosebeau prin forma lor. Atomii de apă erau sferici datorită abilităţii lor de curgere lină. Atomii de foc avea vârfuri ascuţite, deoarece focul „împungea” pielea la contact. Structura modernă şi total diferită a atomilor a fost pusă la punct în decursul deceniuli revoluţionar dintre anii 1895 şi 1905. Scopul principal al acestui capitol este descrierea experimentelor spectaculoase ce au avut loc în această perioadă.</p>

<p class="optional">Opţional
<p>„Eşti ceea ce mănânci.” Această zicală modernă işi asumă mai mult sau mai puţin explicaţia atomistă a digestiei. Până la urmă, digestia era un proces misterios în vremurile antice. Culturile premoderne credeau de obicei că mâncatul făcea posibilă extracţia unei anumite „forţe vitale” din mâncare. Miturile despre invadarea corpului cu efecte abstracte precum vitejia sau impuritatea ritualică în urma digestiei, sunt numeroase. În constrast cu aceste viziuni supranaturale, atomiştii antici au propus o intepretare naturală a digestiei. Mâncarea era compusă din atomi, iar după ingestie, o parte din atomi erau pur şi simplu extraşi din mâncare şi rearanjaţi în diferite combinaţii necesare propriului organism. Învăţaţii medievali şi renascentişti iubeau această explicaţie. Erau pregătiţi să sacrifice fizica Aristoteliană şi scolasticismul ce atribuia, în viziunea lor, mult prea multe scopuri şi proprietăţi oculte obiectelor de zi cu zi. De exemplu, explicaţia Aristoteliană pentru căderea unei pietre pe pământ, era că aceasta este „natura” sau „scopul” pietrei, să se „odihnească” pe pământ.</p>

<p>Această încercare aparent inocentă de explicare a digestiei pe cale naturală nu a fost însă privită cu ochi buni de biserică. Problema era că cel mai important ritual al biserici consta în consumarea pâinii şi a vinului şi acceptarea efectului supranatural de iertare al păcatelor. În strânsă legătură cu acest ritual, doctrina  transsubstanţierii susţinea că pâinea şi vinul euharistic se transformau literal în sângele şi trupul lui Isus Hristos. Viziunea atomiştilor contrazicea transusbstanţierea, din moment ce atomismul nega posibilitatea transformării naturii atomilor prin binecuvântare.</p>

<p>Cu toate că informaţiile istorice prezentate în majoritatea textelor ştiinţifice reprezintă disputa lui Galilei cu Închiziţia pe marginea sistemului solar, unele texte susţin că pedeapsa s-a datorat subminării doctrinei transsubstanţierii datorită pledoariei lui Galilei în favoarea atomismului. Pentru o bună perioadă de timp, susţinerea atomismului în rândul oamenilor de ştiintă era sinonimă cu nonconformismul, o metodă de afirmare a preferinţei naturalului în detrimentul interpretărilor supranaturale ale fenomenelor înconjurătoare. Îmbrăţişarea atomismului de către Galilei şi Newton a fost cu siguranţă un act de rebeliune, asemănător susţinerii Darwinismului de către generaţiile ce aveau să urmeze.</p>

<p>Un alt conflict între scolastici şi atomişti s-a iscat pe marginea întrebării: ce se află în spaţiul dintre atomi? Dacă adresaţi întrebarea de faţă oamenilor moderni, vă vor răspunde mai mult ca sigur: nimic sau spaţiu gol. Dar Aristotel şi succesorii săi scolastici nu puteau crede că între atomi nu se află pur şi simplu nimic (vid). Acest punct de vedere nu era totuşi lipsit de logică, întrucât aerul pătrunde în orice încăpere deschisă şi în orice colţ. Realizarea unui vid însă, nu a fost descoperită decât în perioada renaşterii.</p>
</p>

<h2>Atomii, lumina şi restul</h2>

<p>Fenomenele clasificate şi recunoscute de către fizicienii anilor 1900 poa fi enumerate astfel:</p>

<ul>
<li><em>Materia</em> posedă masă, poate avea energie cinetică şi poate trece prin vid transportând totodată masă şi energia ce le posedă. Materia se conservă, atât din punct de vedere al conservării masei cât şi al conservării numărului de atomi al fiecărui element. Atomii nu pot exista concomitent în spaţiul ocupat de alţi atomi. O metodă practică de a demonstra faptul că un anumit lucru nu este o formă de materie, este trecerea acestuia printr-un material solid a cărui atomi se află într-l legătură strânsă.</li>
<li><em>Lumina</em> nu posedă masă, posedă tot timpul energie şi poate trece prin vid transportând totodată energia ce o posedă. Două unde luminoase se pot intersecta fără a suferi reflexii, atenuări sau orice alte efecte ca urmare a acestui lucru. Lumina poate penetra anumite tipuri de materiale, precum sticla.</li>
<li>În cea de a treia categorie sunt incluse toate celelalte lucruri ce nu pot fi incluse în cele două de mai sus, lumină sau materie. Această categorie generală include, de exemplu, timpul, viteza, căldura şi forţa.</li>
</ul>

<h2>Elementele chimice</h2>

<p>Cum puteau oamenii de ştiinţă să descopere ce tipuri de atomi existau? Astăzi, derularea unor experimente pentru clasificarea atomilor pare evidentă. Fiecărui tip de atom ar trebui să-i corespundă un singur element: o substanţă pură formată doar din acele tipuri de atomi. Se presupunea că atomii sunt inseparabili. Prin urmare, o substanţa precum laptele nu putea fi considerată elementară din moment ce acesta poate fi separat în unt şi zer. În aceiaşi ordine de idei, nici rugina nu poate fi considerată un element, din moment ce poate fi obţinută prin combinarea fierului cu oxigen. În ciuda raţionamentului rezonabil, un astfel de program ştiinţific nu a fost derulat decât în secolul al 18-lea.</p>

<p>Până în anul 1900 însă, chimişti au reuşit în mare parte o clasificare a elementelor existente în natură. Au reuşit de asemenea să determine cu o acurateţe ridicată raportul existent între masele atomilor. O metodă tipică de comparaţie utilizată consta în determinarea numărului de grame de sodiu (Na) necesare formării sării (NaCl) prin combinaţia cu un gram de clor (Cl). Această metodă se baza pe determinarea în prealabil a compoziţiei sării: un număr egal de atomi de Na şi Cl. Masele atomilor individuali însă, spre deosebire de raportul maselor, nu erau cunoscute cu o precizie la fel de bună, măsurătorile bazându-se pe dovezi indirecte. Mai mult decât atât, mulţi fizicieni şi chimişti priveau atomii individuali ca simple simboluri practice şi nu ca pe o existenţă propriu-zisă.</p>

<p>Tabelul de mai jos conţine masele câtorva elemente pe o scară standard, unde masa atomului de hidrogen este foarte apropiată de valoarea 1. Valoarea absolută a scării însă nu a fost cunoscută foarte precis pentru o perioadă lungă de timp. Eventual, măsurători precise au dus la stabilirea masei atomului de hidrogen, şi anume 1,7 x 10<sup>-27</sup> kg.</p>

<table>
<tr>
<td>Ag</td>
<td>107,9</td>
<td>Al</td>
<td>27</td>
<td>Au</td>
<td>197</td>
<td>Pb</td>
<td>207,2</td>
<td>O</td>
<td>16</td>
</tr>
<tr>
<td>Hg</td>
<td>200,6</td>
<td>Li</td>
<td>6,9</td>
<td>Cu</td>
<td>63,5</td>
<td>Cl</td>
<td>35,5</td>
<td>Fe</td>
<td>55,8</td>
</tr>
</table>

<h2>Interpretarea elementelor chimice</h2>

<p>Pe măsura acumulării informaţiilor în legătură cu elementele chimice existente în natură, a luat naştere o nouă provocare: care era legătura dintre elemente, cum puteau fi ele sistematizate? Estetica omului de ştiinţa modern nu se împacă foarte bine cu complicaţiile nenecesare. Această amestecătură de elemente era indescifrabilă. Nu peste mult timp însă, oamenii au recunoscut faptul că masele multor atomi erau multiplii întregi ai masei atomului de hidrogen, cel mai uşor element. Unii, mai nerăbdători, au considerat că hidrogenul este elementul de bază al materiei şi toate celelalte elemente mai grele erau compuse din hidrogen. Aceste afirmaţii nu şi-au găsit însă fundamentul. Măsurătorile au arătat că nu toate elementele posedă o masă multiplu întreg al masei hidrogenului. Chiar şi acele mase apropiate de un multiplu întreg erau diferite cu aproximativ un procent.</p>

<p>Dmitri Mendeleev, profesor de chimie la acea vreme (1869), încercase să organizeze toate aceste elemente chimice, astfel încât studenţii săi să poate înţelege mai uşor informaţiile oferite. Mendeleev şi-a notat numele tuturor elementelor pe bileţele şi le-a aranjat pe biroul său încercâd să găsească combinaţia potrivită pentru a desluşi această amestecătură. Aranjamentul sub forma liniilor si coloanelor pe care l-a găsit reprezintă în mare tabelul periodic al elementelor pe care îl avem astăzi. Coloanele versiunii moderne reprezintă grupe de elemente cu proprietăţi chimice similare. Fiecare rând este mai masiv decât rândul de deasupra. Parcurgând fiecare rând, de la stânga la dreapta, acest aranjament înseamnă că atomii sunt aranjaţi şi în ordinea masei.</p>

<p>Importanţa deosebită a sistemului astfel rezultat avea să fie evidentă odată cu descoperirea unor noi elemente chimice, a cărei existenţă a fost prezisă de Mendeleev pe baza tabelului său. Popularitatea lui Mendeleev a crescut simţitor odată cu descoperirea elementelor chimice galiu, scandiu şi germaniu. Proprietăţile numerice ale acestora precum masa, punctul de fierbere şi densitatea au coincis într-o mare măsură cu cele prezise de Mendeleev.</p>

<p>Un alt lucru ce s-a putut observa din tabelul lui Mendeleev a fost faptul că masa nu era proprietatea de bază ce deosebea atomii diferitelor elemente. Pentru a putea finaliza acest tabel, Mendeleev a trebui să evide în unele locuri aranjarea elementelor strict după masă. De exemplu, atomii de iod sunt mai uşori decât cei de telur, dar pentru a păstra aceste elemente în aceiaşi coloană cu elemente similare din punct de vedere chimic, ordinea lor a trebuit inversată.</p>

<h2>Demonstrarea directă a existenţei atomilor</h2>

<p>Succesul teoriei cinetice a gazelor făcea tot mai necesară acceptarea faptului că, pe lângă existenţa deplasării obiectelor „vizibile”, mai există un tip de mişcare invizibilă ce are loc în jurul nostru tot timpul: mişcarea dezordonată a atomilor din interiorul oricărui obiect. Însă mulţi conservatori nu erau convinşi de existanţa propriu-zisă a atomilor. Nimeni nu văzuse unul, până la urmă. Au trebui să mai treacă generaţii până când existenţa şi participare atomilor la o mişcare continuă în interiorul obiectelor, mişcare care nu se opreşte niciodată, s-a putut demonstra fără nicio urmă de îndoială.</p>

<p>Demonstrarea definitivă a existenţei atomilor s-a realizat atunci când un funcţionar obscur al biroului elveţian de patente, pe nume Albert Einstein, a reexaminat unele observaţii mai vechi. Un botanist pe nume Robert Brown, folosind un microscop de ultimă generaţie la acea dată (1827), studiase nişte particule fine de polen la suprafaţa apei. Aceste particule fine se deplasau şi se ciocneau aleator unele de celelalte fără niciun motiv aparent. Întrebându-se iniţial dacă nu cumva particulele de polen considerate erau de fapt vii, a încercat acelaşi lucru cu particule de funingine, descoperind că şi aceste particule posedă aceiaşi mişcare aleatoare. Rezultatele obţinute cu particule de nisip sau orice alt tip de particule suspendate într-un lichid, au fost similare. Fenomenul a devenit cunoscut sub numele de „mişcare Browniană”, un concept extrem de important astăzi, fenomen care la acea vreme însă a fost privit ca o simplă curiozitate, o bătaie de cap în plus pentru cei ce utilizau microscopul.</p>

<p>Intepretarea corectă a mişcării Browninene a fost făcută abia în 1906, de către Albert Einstein: moleculele de apă se aflau într-o mişcare aleatoare continuă, ciocnindu-se tot timpul cu particulele studiate şi deplasându-le în direcţii aleatoare. După milenii de speculaţii pe marginea existenţei atomului, exista în sfârşit o dovadă solidă. Calculele efectuate de Einstein au înlăturat şi cea mai mică urmă de îndoială, acesta reuşind să prezică lucruri precum distanţa medie parcursă de o particulă într-o anumită perioadă de timp. Einstein, de fapt, a primit premiul Nobel nu pentru teoria relativităţii, ci pentru lucrările sale asupra mişcării browniene şi pentru descoperirea efectului fotoelectric.</p>

<h1>Cuantificarea sarcinii</h1>

<p>Demonstrarea existenţei atomilor a reprezentat o realizare importantă, dar demonstrarea existenţei e una şi înţelerea proprietăţilor acestora e alta. De notat că observaţiile Brown-Einstein nu au nimic de a face cu electricitate. Cu toate acestea, ştim că materia este electrică la bază şi am putut demonstra anumite fenomene electrice prin prisma particulelor încărcate cu sarcină pozitivă respectiv negativă. Ce sunt însă aceste particule? Sunt atomi? Părţi constituente ale atomilor? Particule ce nu au nicio legătură cu atomii? Este probabil prematur să încercăm un răspuns la aceste întrebări, fără o evidenţă convingătoare în favoarea modelului particule-încărcate a electricităţii.</p>

<p>O evidenţă solidă a existenţei.</p>

</div>
<div id="footer">
		<?php include ($_SERVER['DOCUMENT_ROOT']."/files/google_script.js")?>
</div>
</body>
</html>