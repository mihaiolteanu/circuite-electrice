#+TITLE: Electronica analogică
#+OPTIONS: toc:2
#+HTML_LINK_HOME: index.html
#+HTML_LINK_UP: index.html

* Amplificatoare

** Circuite electrice şi circuite electronice

Circuitele electrice reprezintă conexiuni ale conductorilor electrici cu
elemente de circuit, în cadrul cărora are loc o deplasare uniformă de
electroni. Circuitele electrice adaugă o nouă dimensiune circuitelor
electrice, prin faptul că deplasarea electronilor este /controlată/,
într-o oarecare măsură, de un semnal electric adiţional, fie sub formă
de curent, fie sub formă de tensiune.

Controlul curentului nu este neapărărat specific electronicii.
Întrerupătoarele şi potenţiometrele controlează şi ele deplasarea
electronilor. Prin urmare, diferenţa dintre electric şi electronic este
dată de modul în care acest control este exercitat în circuit, şi nu
neapărat de existenţa sa absenţa acestuia. Întrerupătoarele şi
potenţiometrele controlează curentul mecanic, printr-un element acţionat
de o anumită forţă fizică externă circuitului. În electronică, pe de
altă parte, avea de a face cu elemente speciale, capabile să controleze
curentul cu ajutorul unui alt curent, sau prin aplicarea unei tensiuni
statice. Cu alte cuvinte, într-un circuit electronic, /curentul
controlează curentul/.

Din punct de vedere istoric, precursorul electronicii moderne a fost
inventat de Thomas Edison în 1880 pe când dezvolta becul cu
incandescenţă. Edison a descoperit că există un curent electric între
filamentul becului şi o placă metalică instalată în interiorul
învelişului vidat (figura de jos (b)). Astăzi, acest comportament este
cunoscut sub numele de „efectul Edison”. Bateria este necesară doar
pentru încălzirea filamentului. Dacă am folosi orice altă modalitate de
încălzire a filamentului, efectul ar fi acelaşi.

În 1904, John Flemming a descoperit că introducerea în circuit a unui
curent extern (bateria ataşată plăcii, figura de mai sus (b)) se poate
realiza doar într-o singură direcţie, de la filament la placă, dar nu şi
invers. Această inveţie este cunoscută sub numele de „dioda cu vid”,
folosită pentru transformarea (redresarea) curentului alternativ în
curent continuu. Adăugarea celui de al treilea electrod de către Lee
DeForest (figura de mai sus (c)), a făcut posibil controlul curentului
de la filament la placă cu ajutorul unui semnal mai mic. Inveţia
/tubului cu vid/ de către DeForest a marcat practic începutul erei
electronice.

Tehnologia electronici a cunoscut o revoluţie în anul 1948, odată cu
invenţia /tranzistorului/. Acest component electric minuscul joacă
acelaşi rol ca şi un tub cu vid, dar ocupă un loc mult mai mic şi este
mult mai ieftin. Tranzistorii realizează controlul curentului cu
ajutorul materialelor /semiconductoare/ şi nu prin vid.

#+CAPTION: efectul Edison
[[./poze/03375.png]]

Sumar:

-  
-  

** Elemente active şi elemente pasive

Un element de circuit /activ/ este orice tip de component ce poate
controla deplasarea electronilor (curentul) pe cale electrică. Pentru ca
un circuit să poarte numele de circuit electronic, aceste trebuie să
conţină cel puţin un asfel de element activ. Componentele ce nu pot
controla curentul prin intermediul unui alt semnal electric, sunt
denumite elemente de circuit /pasive/. Rezistorii, condensatoarele,
bobinele, transformatoarele şi chiar şi diodele, toate sunt considerate
elemente de circuit pasive. Elementele active includ, printre altele,
tuburile cu vid, tranzistoarele, redresoarele cu semiconductoare, şi
triacurile.

Toate dispozitivele active controlează curentul prin ele. Unele
dispozitive active realizează acest lucru prin intermediul unei
tensiuni, iar altele prin intermediul curentulu. Cele care utilizează o
tensiune statică ca şi semnal de control, sunt denumite dispozitive
/controlate în tensiune/. Cele care folosesc un alt curent pentru
controlul curentului în cauză sunt cunoscute sub numele de dispozitive
/controlate în curent/. Tuburile cu vid sunt dispozitive controlate în
tensiune iar tranzistoarele pot fi de ambele tipuri.

#+CAPTION:
[[./poze/00000.png]]

Sumar:

-  
-  

** Amplificatorul

Practic, elementele active sunt folosite pentru proprietatea lor de
/amplificare/. Indiferent dacă dispozitivul în cauză este constrolat în
tensiune sau în curent, puterea necesară pentru semnalul de control este
de obicei mult mai mică decât puterea disponibilă în curentul controlat.
Cu alte cuvinte, un element activ nu permite pur şi simplu controlul
curentului de către curent, ci, face posibil controlul unui curent mare
de către un curent mic.

Datorită acestei diferenţă dintre puterea /controlată/ şi puterea
/controlatoare/, elementele active de circuit pot fi folosite pentru
comanda unei cantităţi mari de putere (controlată) de către o cantitate
mică de putere (controlatoare). Acest comportament poartă numele de
/amplificare/.

O lege fundamentală a fizicii, cea a conservării energiei, spune că
energia nu poate fi creată dar nici distrusă. Dacă această lege este
adevărată, atunci construirea unui dispozitiv care să ia o cantitate
mică de energie şi să o transforme într-o cantitate mare de energie, pe
cale magică, nu este posibilă. Toate maşinile, incluzând circuitele
electrice şi electronice, au o eficienţă maximă de 100%. În cele mai
fericite cazuri, puterea de intrare este egală cu puterea de ieşire:

#+CAPTION: eficienţa unei maşini ideale este de 100%, dar nu poate fi
#+CAPTION: mai mare de atât
[[./poze/03165.png]]

În realitate însă, de cele mai multe ori, maşinile nu ating nici măcar
această limită superioară, deoarece o parte din energia de intrare se
pierde sub formă de căldură radiată în spaţiul din jur, iar această
energie pierdută nu se regăseşte în valoarea energiei de ieşire.

#+CAPTION: eficienţa unei maşini reale este sub 100%, datorită
#+CAPTION: pierderilor sub formă de căldură
[[./poze/03166.png]]

Au existat numeroase încercări, fără succes însă, de a proiecta şi
construi o maşină a cărei putere de ieşire să fie mai mare decât puterea
de intrare. Acest lucru nu doar că ar viola legea conservării energiei,
dar ar duce lumea într-o revoluţie tehnologică fără precedent, deoarece
acest tip de maşină s-ar putea alimenta singură, într-o buclă circulară,
şi ar putea genera putere „gratuită”. Această maşină este cunoscută sub
numele de /perpetuum mobile./

#+CAPTION: eficienţa unui perpetuum mobile este de peste 100%
[[./poze/03167.png]]

Deşi au existat multe încercări în acest domeniu, până acum nu s-a
reuşit construirea unei maşini capabile să se alimenteze singură, cu
propria ei energie plus generarea unei energii suplimentare.

Totuşi, există o gamă de maşini denumite /amplificatoare/, în cadrul
cărora, semnalele de putere mică de la intrare sunt „transformate” (cu
ajutorul unei surse externe de putere) în semnale de ieşire de o putere
mult mai mare. Pentru a înţelege cum pot amplificatoarele să existe fără
a viola legea conservării energiei, trebuie să înţelegem modul de
funcţionare al dispozitivelor active.

Pentru că elementele active de circuit pot /controla/ cantităţi mari de
putere electrică cu ajutorul unei cantităţi mici de putere electrică,
acestea pot fi utilizate în circuite pentru duplicarea formei semnalului
de intrare cu ajutorul unei surse externe de putere electrică.
Rezultatul este un dispozitiv ce pare a transforma pe cale magică un
semnal electric de putere mică într-un semnal identic, dar de o
putere/amplitudine mai mare. Legea conservării energiei nu este violată,
deoarece puterea adiţională este întrodusă în circuit de o sursă
externă, de obicei o baterie de curent continuu sau o sursă echivalentă.
Amplificatorul nu crează şi nici nu distruge energie, ci doar o
„remodelează” într-o formă de undă dorită:

#+CAPTION: schema bloc de principiu al unui amplificator electronic
[[./poze/03168.png]]

Cu alte cuvinte, abilitatea de control al curentului pe care elementele
active le posedă, este folosită pentru „transformarea” puterii de curent
continuu dintr-o sursă externă în aceeiaşi formă de undă precum a
semnalului de intrare, forma semnalului produs la ieşire fiind în acest
caz identică cu cea de la intrare, dar de o amplitudine mult mai mare.
Tranzistorul, sau alte dispozitive active conţinute într-un
amplificator, formează pur şi simplu o /copie/ a formei de undă a
semnalului de intrare cu ajutorul sursei externe de curent continuu
„brute”.

Eficienţa amplificatoarelor, precum este cazul tuturor maşinilor, este
limitată la un maxim de 100%. De obicei, amplificatoarele electronice au
o eficienţă mult sub acest nivel, datorită pierderilor considerabile de
energie sub formă de căldură.

Sumar:

-  
-  

** Factorul de amplificare

Deoarece amplificatoarele pot să mărească amplitudinea semnalului de
intrare, ar fi foarte util dacă am descrie această proprietatea a lor
printr-un raport ieşire/intrare, raport ce poartă numele de /factor de
amplificare/, sau /amplificare/. Acest factor nu are unitate de măsură,
fiind un raport dintre două mărimi cu aceeiaşi unitate de măsură.
Matematic, simbolul amplificării este „A”.

De exemplu, dacă la intrarea unui amplificator avem un semnal de
tensiune alternativă efectivă de 2 V, iar la ieşire avem o tensiune
alternativă efectivă de 30 V, spunem că factorul de amplificare în
tensiune al amplificatorului este de 15, adică 30 împărţit la 2.

#+CAPTION: calcule matematice
[[./poze/13025.png]]

Prin aceeiaşi metodă, dacă ştim factorul de amplificare şi amplitudinea
semnalului de intrare, putem calcula amplitudinea semnalului de ieşire.
De exemplu, dacă un amplificator cu un factor de amplificare în curent
alternativ de 3.5, are la intrare un semnal de 28 mA efectiv, semnalul
de ieşire va fi 98 mA efectiv, sau 3.5 * 28 mA.

#+CAPTION: calcule matematice
[[./poze/13026.png]]

În exemplele de mai sus, toate semnalele şi amplificările au fost
considerate în curent alternativ. Trebuie menţionat un principiu
important: amplificatoarele electronice răspund diferit semnalelor de
intrare în curent alternativ şi curent continuu, iar amplificarea celor
două poate să fie diferită. Înainte de a putea face calculele
amplifcărilor, trebuie să înţelegem cu ce semnale avem de a face în
primul rând, alternative sau de continue.

Dacă conectăm mai multe amplificatoare în etaje, factorul de amplificare
totale va fi egal cu produsul amplificărilor individuale. În figura de
mai jos, un semnal de 1 V este aplicat intrării unui amplificator cu
factorul de amplificare 3. Ieşirea acestuia, de 3 V, este introdusă la
intrarea unui amplificator cu factorul de amplificare 5, semnalul de la
ieşire fiind 15 V:

#+CAPTION: schema bloc de principiu al legării amplificatoarelor în
etaje; amplificarea finală este produsul amplificărilor individuale
[[./poze/03169.png]]

Sumar:

-  
-  

** Decibelul

În cea mai simplă formă, factorul de amplificare al amplificatorului
este un raport dintre semnalul de ieşire şi cel de intrare, fiind o
mărime fără unitate de măsură. Totuşi, există o unitate de măsură pentru
reprezentarea amplificării, şi anume, /bel/-ul.

Ca şi unitate, bel-ul a fost folosit pentru reprezentarea pierderilor de
putere din liniile telefonice, şi nu pentru reprezentarea
amplificărilor. Unitatea poartă numele inventatorului scoţian, Alexander
Graham Bell, a cărui muncă fundamentală a dus la dezvoltatea sistemelor
telefonice. Sub forma sa originală, bel-ul reprezenta cantitatea de
semnal pierdută datorită rezistenţei pe o anumită lungime de conductor
electric. Acum, acesta este definit ca logaritm din baza zece a
raportului dintre semnalul de ieşire şi cel de intrare:

#+CAPTION: formula de calcul pentru bel
[[./poze/13028.png]]

Deoarece bel-ul este o unitate logaritmică, acesta este ne-liniar. Să
considerăm următorul tabel, ca şi o comparaţie între pierderile de
putere exprimate sub formă de raport şi aceleaşi pierderi exprimate sub
formă de bel:

#+CAPTION: tabel; comparaţia între pierderile de putere exprimate sub
formă de raport şi aceleaşi pierderi de putere exprimate în beli
[[./poze/13029.png]]

Mai târziu a fost realizat faptul că bel-ul este o unitate de măsură
prea mare pentru a fi utilizată direct; prin urmare, a îceput să fie
folosit tot mai des prefixul metric /deci/ (1/10, sau 10^{-1}), şi anume
/deci/bel-ul, sau dB. Astăzi, expresia „dB” este atât de răspândită
încât majoritatea nu relaizează că aceasta este o combinaţie dintre
„deci” şi „bel”, sau că măcar există o unitate de măsură numită „bel”.
Următorul tabel este asemănător celui precedent, dar de data aceasta
valorile sunt exprimate în dB:

#+CAPTION: tabel; comparaţia între pierderile de putere exprimate sub
formă de raport şi aceleaşi pierderi de putere exprimate în decibeli
[[./poze/13030.png]]

Sumar:

-  
-  
   
* Fizica semiconductorilor

** Fizica cuantică

Invenţia dispozitivelor semiconductoare a constituit cu siguranţă o nouă
revoluţie industrială. Aceste dispozitive au făcut posibilă
miniaturizarea aparatelor electronice, încluzând calculatoarele
personale, dezvoltarea echipamentelor medicale de diagnoză şi tratament,
apariţia dispozitivelor de telecomunicaţii moderne şi multe altele.

Dar în spatele acestor realizări remarcabile se află o altă revoluţie a
ştiinţei în general: /fizica cuantică/. Fără această nouă înţelegere a
lumii, dezvoltarea dispozitivelor semiconductoare nu ar fi fost
posibilă. Fizica cuantică este însă un domeniu al ştiinţei extrem de
complicat, iar acest capitol reprezintă doar o mică introducere. Fără o
înţelegere de bază a fizicii cuantice, sau cel puţin o înţelegere a
descoperirilor ştiinţifice ce au dus la formularea acesteia, este
imposibilă inţelegerea funcţionării dispozitivelor electronice
semiconductoare. Majoritatea textelor de electronică încearcă să explice
semiconductorii cu ajutorul fizicii „clasice”, lucru ce duce la o
confuzie şi mai mare, nu la înţelegerea subiectului.

**** Modelul atomului

Majoritatea dintre noi am văzut modele ale atomului care arată
aproximativ asfel:

#+CAPTION: modelul lui Rutherford al atomului; electronii orbitează în
#+CAPTION: jurul unui mic nucleu pozitiv
[[./poze/03120.png]]

Acesta este cunoscut sub numele de „modelul lui Rutherford”. Centrul
atomului este format din particule de materie minuscule denumite
/protoni/ şi /neutroni/; /electronii/ orbitează în jurul nucleului
precum planatele în jurul Soarelui. Nucleul prezintă o sarcină electrică
pozitivă datorită prezenţei protonilor, neutronii neavând sarcină
electrică, iar electronii ce orbiteză în jurul nucleului poartă o
sarcină negativă, întreg ansamblul fiind asfel echilibrat din punct de
vedere al sarcinilor electrice. Electronii sunt atraşi de protoni la fel
cu planetele sunt atrase prin intermediu gravitaţiei de Soare, dar
orbitele sunt stabile datorită mişcării electronilor. Acest model extrem
de popular al atomului a fost prezentat pentru prima dată de Ernest
Rutherford, ce a determinat pe cale experimentală, în jurul anului 1911,
că sarcinile pozitive ale atomului sunt concentrate într-un nucleu dens
şi de dimensiuni reduse, în contradicţie cu modelul propus de J.J.
Thompson, care susţinea că aceste sarcini sunt distribuite egal în
interiorul atomului.

Experimentul de împrăştiere al lui Rutherford a presupus bombardarea
unei folii subţiri de aur cu particule Alfa, încărcate pozitiv.
Rezultatele au fost neaşteptate. O mică parte din particule au fost
deviate la unghiuri foarte mari. Câteva dintre particulele Alfa au fost
deviate înapoi, la aproape 180^{o}, dar majoritatea particulelor au
trecut pur şi simplu prin folia de aur nedeviate, indicând faptul că cea
mai mare parte a foliei era compusă din aer. Faptul că o mică parte a
particulelor Alfa au fost deviate la unghiuri foarte mare nu se putea
explica decât prin prezenţă unui nucleu minuscul, încărcat cu sarcină
pozitivă.

#+CAPTION: Experimentul de împrăştiere al lui Rutherford; bombardarea
unei foiţe de aur cu particule Alfa încărcate pozitiv
[[./poze/03389.png]]

Cu toate că acest model al atomului era mai precis decât cel al lui
Thompson, totuşi, nici acesta nu era perfect. Au fost întreprinse, prin
urmare, noi experimente pentru determinarea structurii atomice corecte,
iar aceste eforturi au dus la descoperirile bizare al fizicii cuantice.
Astăzi, modelul atomului, aşa cum este el înţeles cel puţin, este destul
de complex. Totuşi, comparaţia atomului „lui Rutherford” cu sistemul
solar continuă să domine chiar şi în mediile academice.

De exemplu, următoarea descriere este luată dintr-o carte de
electronică:

/Electronii negativi ce orbitează în jurul nucleului pozitiv sunt atraşi
de acesta, ceea ce ne face să ne întrebăm: de ce eletronii nu cad pe
nucleul atomului? Răspunsul este că electronii rămân pe orbitele lor
stabile datorită existenţei celor două forţe egale şi de sens contrar:
forţa centrifugă exercitată asupra electronilor aflaţi în mişcare pe
orbite ce anulează forţa centripetă ce atrage elecronii spre nucleu
datorită sarcinilor opuse./

Urmând modelul lui Rutherford, autorul consideră electronii ca fiind
bucăţi solide de materie ce se deplasează pe orbite circulare, atracţia
faţă de nucleul încărcat cu o sarcină de semn contrar fiind balansată de
mişcarea lor. Referirea la „forţa centrifugă” nu este corectă din punct
de vedere tehnic (nici chiar pentru planete), dar este uşor de trecut cu
vedere datorită popularităţii ei. În realitate, nu există nicio forţă
care să împingă un corp, /orice/ corp, departe de centrul orbitei
acestuia. „Iluzia” este dată de faptul că un corp ce are inerţie tinde
să se deplaseze în linie dreaptă, iar din moment ce o orbită este o
deviaţie (acceleraţie) a deplasării în linie dreptă, există tot timpul o
opoziţie faţă de forţa de atracţia a corpului spre centrul orbitei, fie
că este forţă gravitaţională, atracţie electrostatică, sau orice altă
forţă.

Însă, adevărata problemă a acestei explicaţii este idea că orbitele
electronilor sunt circulare. Faptul că sarcinile electrice accelerate
emit radiaţie electromagnetică se ştie încă de pe vremea lui Rutherford,
iar acest lucur se poate dovedi pe cale experimentală. Din moment ce
mişcare orbitală este o formă de acceleraţie (corpul ce orbitează este
într-o accelarţie constantă faţă de mişcarea normală, liniară),
electronii aflaţi în stare de orbitare ar trebui să „arunce” radiaţie
precum o roată aflată în noroi. Dacă electronii ar pierde energie în
acest mod, acesţia s-ar apropia din ce în ce mai mult de nucleu,
rezultatul fiind o coliziune cu nucleul pozitiv. Totuşi, acest lucru nu
se întâmplă în general în atomi. Într-adevăr, orbitele electronilor sunt
extrem de stabile.

Mai mult decât atât, experimentele cu atomi „excitaţi” au demonstrat că
energia electromagnetică emisă de un atom posedă doar anumite frecvenţe
specifice. Atomii excitaţi de influenţe externe, precum lumina, absrob
această energie şi emit unde electromagnetice de frecvenţe specifice.
Când energia emisă de un atom este descompusă în frecvenţele sale
(culori) cu ajutorul unei prisme, spectrul culorilor este compus din
linii distincte, acestea fiind unice elementului respectiv. Acest
fenoment este în general folosit pentru identificarea elementelor
atomice, şi chiar şi pentru determinarea proporţiilor fiecărui element
dintr-o compoziţie chimică. Conform modelului lui Rutherford şi a
legilor fizicii clasice, domeniu frecvenţelor acestor atomi excitaţi ar
trebui să fie practic nelimitat. Cu alte cuvinte, dacă modelul lui
Rutherford ar fi fost corect, spectrul luminii emise de oricare atom ar
apărea ca o bandă continuă de culori şi nu doar sub forma câtorva linii
distincte.

Niels Bohr a încercat să îmbunătăţească modelului lui Rutherford după ce
a studiat o perioadă de câteva luni în laboratorul acestuia în 1912.
Încercând să armonizeze şi descoperirile celorlalţi fizicieni, precum
Max Plank şi Albert Einstein, Bohr a sugerat că fiecare electron posedă
o anumită energie specifică, iar orbitele lor sunt /cuantificate/ asfel
că fiecare dintre electroni poate ocupa doar anumite locuri în jurul
nucleului. Pentru a scăpa de implicaţiile mişcării electronilor datorită
legilor electromagnetismului şi a particulelor accelerate, Bohr a
considerat aceste orbite (/orbitali/) ca fiind staţionare.

Cu toate că încercarea lui Bohr de reconstruire a structurii atomului în
termeni cât mai apropiaţi de rezultatele experimentale, a constituit un
pas foarte împortant pentru fizică, acesta nu a fost totuşi complet.
Analizele sale matematice au condus la predicţii mult mai bune a
evenimentelor experimentale decât modelele precedente ale atomului, dar
câteva întrebări despre modul ciudat al comportamentului electronilor
încă nu îşi găsiseră răspunsul. Susţinerea faptului că electroni existau
în stări staţionare şi cuantificate în jurul nucleului era un pas
înainte, dar motivul pentru care electronii se comportau asfel nu era
încă cunoscut. Răspunsul acestor întrebări avea să-l dea un alt
fizician, Louis de Broglie., cu aproximativ zece ani mai târziu.

De Broglie a propus că electronii, precum fotonii (particule de lumină),
manifestă atât proprietăţi ale particulelor cât şi proprietăţi ale
undelor. Bazându-se pe această interpretare, acesta a sugerată că o
analiză a orbitalilor electronilor din punct de vedere al undelor şi nu
al particulelor, ar răspunde mai multor întrebări legate de natura lor.
Într-adevăr, acesta a reprezentat un nou pas în dezvoltarea unui model
al atomului.

Ipoteza lui de Broglie a făcut posibilă introducerea suportului
matematic şi analogiilor fizice pentru stările cuantificate al
electronilor dintr-un atom, dar nici modelul acestuia nu era complet. În
decurs de câţiva ani însă, fizicientii Werner Heisenberg şi Erwin
Schrodinger, fiecare lucrând individual, au creat un model matematic
mult mai riguros pentru particulele subatomice, plecând de la conceptul
dualităţii undă-particulă a lui de Broglie.

Avansul teoretic de la modelul staţionar al undei propus de Brogile la
modelul matricial al lui Heisenber la ecuaţiile diferenţiale ale lui
Schrodinger, este cunoscut sub numele de /mecanică cuantică/ şi
introduce o carcateristică aparent şocantă a lumii particulelor
subatomice, şi anume /probabilitatea/ sau /incertitudinea/. Conform
teoriei mecanicii cuantice, poziţia exacţă /şi/ momentul exact al
particulelor sunt imposibil de determinat în acelaşi timp. Explicaţa
acestui „principiu al incertitudinii” constă într-o eroare de măsură
cauzată de obicei de procesul de măsurare, şi anume, prin încercarea de
măsurare exactă a poziţiei unui electron, are loc o interferenţă cu
momentul acestuia şi prin urmare nu putem şti care a fost momentul
acestuia înainte de efectuarea măsurătorii, şi invers. Implicaţia
suprinzătoare a mecanicii cuantice este că particulele nu au de fapt o
poziţie /şi/ un moment precis, ci aceste două cantităţi sunt echilibrate
asfel încât incertitudinea lor combinată nu scade niciodată sub o
anumită valoare minimă.

Valoarea minimă a incertitudinii poziţiei şi momentului unei particule,
exprimată de Heisenberg şi Schrodinger, nu are nimic de a face cu
aparatele de măsură „neperformante”, ci este o proprietate intrinsecă a
dualităţii undă-particulă. Electronii, prin urmare, nu există în
orbitele lor ca şi „bucăţi” de materie precis delimitate, şi nici măcare
sub formă de unde bine delimitate, ci sub formă de /nori/ cu o
distribuţie de probabilităţi, ca şi cum fiecare electron ar fi
„împrăştiat” pe o suprafaţă mare de poziţii şi momente.

Poziţia radicală conform căreia, electronii existau sub formă de nori,
părea să vină în contradicţie cu principiile originale a stărilor
cuantificate ale electronilor: faptul că electronii există sub forma
„orbitelor” discrete şi bine definite în jurul nucelului atomului.
Această din urmă explcaţia a fost cea care a dus constituit, până la
urmă, punctul de placare al mecanicii cuantice. Totuşi, comportamtenul
„cuantic” al electronilor nu depinde de o anumită poziţie şi moment, ci
depinde de cu totul altă proprietate, /numerele cuantice/. Pe scurt,
mecanica cuantică înlătură noţiunile „clasice” de poziţie şi moment
absolut înlocuindu-le pe acestea cu noţiuni ce nu au nicio analogie în
viaţa reală.

Cu toate că electronii există sub formă de „nori” cu probabilităţi
distribuite şi nu sub formă de materie discretă, aceşti nori au unele
caracteristicei ce /sunt/ discrete. Oricare electron dintr-un atom poate
fi descris de patru numere cuantice, şi anume: număr cuantic principal,
orbital, magnetic şi de spin. Toate aceste numere luate împreună
determină starea unui electron la un moment dat.

**** Numărul cuantic principal

Simbolizat prin litera *n*, acest număr descrie /stratul/ pe care se
află un electron. Învelişul electronic este un spaţiu din jurul
nucleului atomului, format din straturi, ce determină poziţiile în care
electronii pot exista. Electronii se pot deplasa de pe un strat pe
altul, dar nu pot exista în regiunile dintre straturi.

Numărul cuantic principal al electronului este un număr întreg pozitiv
(1, 2, 3, 4...). Asfel, fiecare electron poate exista pe unul dintre
aceste straturi, în funcţia de componenţa atomului. Aceste valori nu au
fost alese arbitrar, ci ca urmare a experimentelor cu spectre de lumină:
diferitele frecvenţe ale luminii emise de atomii de hidrogen excitaţi,
urmează o secvenţă matematică ce depinde de anumite valori întregi.

Fiecare strat poate susţine mai mulţi electroni. O analogie a acestei
aşezări poate fi imaginată dacă luăm în considerare un amfiteatru.
Fiecare persoană trebuie să aleagă un rând în care să se aşeze (nu se
poate aşeza /între/ rânduri); la fel, fiecare electro trebuie să
„aleaga” un anumit strat în care să se „aşeze”. Ca şi în cazul
amfiteatrealor, stratul exterior poate susţine mai mulţi electroni decât
stratul interior, din apropierea nucleului. De asemenea, electroni tind
să se „aşeze” pe cel mai jos strat disponibil, la fel cum într-un
amfiteatru, oamenii caută să se aşeze cât mai aproape de scenă (în
primul rând). Cu cât numărul stratului (numărul cuantic principal, n)
este mai mare, cu atât energia electronilor ce-l ocupă este mai mare.

Numărul maxim de electroni dintr-un strat este descris de ecuaţia
2n^{2}, unde este este numărul cuantic principal. Asfel, primul strat
(n=1) poate fi ocupat de doar 2 electroni, cel de al doilea strat (n=2)
de 8 electroni, al treilea (n=3) de 18 electroni.

#+CAPTION: numărul cuantic principal şi numărul maxim de electroni pe
#+CAPTION: fiecare strat conform relaţiei 2n\^2
[[./poze/03391.png]]

Straturile electronice (de la electron) ale unui atom au fost notate cu
litere nu cu cifre. Primul strat (n=1) se notează cu litera K, al doilea
(n=2) cu L, al treilea (n=3) cu M, al patrulea (n=4) cu M, al cincilea
(n=5) cu O, al şaselea (n=6) cu P şi al şaptelea (n=7) cu Q.

**** Numărul cuantic orbital

Fiecare strat este compus din /substraturi/. Substraturile sunt regiuni
spaţiale ce descriu locul în care pot exista „nori” electronici iar
forma lor este diferită de la un substrat la altul. Primul substrat are
forma unei sfere, dacă îl privim sub forma unui nori de electroni ce
„înveleşte” tridimensional nucleul atomic. Cel de al doilea substrat
însă, este compus din doi „lobi” conectaţi împreună într-un singur punct
în apropierea centrului atomului. Al treilea substrat este format
dintr-un set de patru „lobi” aranjaţi în jurul nucleului.

#+CAPTION: reprezentarea substraturilor sub formă orbitală
[[./poze/03420.png]]

Numărul orbital este un număr întreg, la fel ca şi numărul principal,
doar că înclude şi zero. Aceste numere sunt simbolizate prin intermediul
literei *l*. Numărul substraturilor dintr-un strat este egal cu numărul
cuanti orbital. Asfel, primul strat (n=1) are un substrat, numerotat cu
0; al doilea strat (n=2) are două substraturi, 0 şi 1; al treilea strat
(n=3) are trei substraturi, 0,1 şi 2. O altă convenţie, foarte des
întâlnită, este numerotarea substraturilor prin s (l=0), p (l=1), d
(l=2) şi f (l=3)

#+CAPTION: (a) reprezentarea lui Bohr a atomului de argint, (b)
reprezentarea substraturilor atomului de Ag; notaţia spectroscopică
[[./poze/03392.png]]

**** Numărul cuantic magnetic

Numărul cuantic magnetic al unui electron determină orientarea formei
substratului. „Lobii” substraturile pot fi orientăţi în mai multe
direcţii. Aceste orientării diferite poartă numele de /orbitali/. Primul
substrat (s; l=0) este o sferă fără posibilitatea de existenţă a unei
direcţii, prin urmare, în acest caz, avem doar un orbital. Pentru al
doilea substrat (p; l=1) din fiecare strat, „lobii” acestora pot avea
trei direcţii diferite.

Simbolul numărului magnetic este *m_{l}*. Pentru a calcula numărul de
orbitali din fiecare strat, înmulţim numărul substratului şi adăugăm 1
(2*l + 1). De exemplu, priumul substrat (l=0) al oricărui strat, conţine
un singur orbital, numerotat cu 0; al doilea substrat (l=1) al oricărui
strat conţine trei orbitali, -1, 0, 1; al treilea substrat (l=2) conţine
cinci orbitali, numerotaţi cu -2, -1, 0, 1 şi 2; etc.

**** Numărul cuantic de spin

Proprietatea de „spin” a electronilor a fost descoperită pe cale
experimentală. O observaţie mai atentă a liniilor spectrale a reliefat
faptul că fiecare linie este de fapt o pereche de linii foarte apropiate
una de cealaltă, ipoteza fiind că această structură este rezultatul
spin-ului fiecărui electron în jurul propriei sale axe. Atunci când sunt
excitaţi, electronii cu spin diferit vor emite energie sub frecvenţe
diferite.

Numărul de spin este simbolizat prin *m_{s}*. În fiecare orbital, din
fiecare substrat al fiecărui strat, pot exista doi electroni, unul cu
spin +1/2, iar celălalt cu spin -1/2.

**** Principiul de excluziune al lui Pauli

Explicarea aşezării electronilor în atom cu ajutorul acestor numere
cuantice poartă numele de /principiul de excluziune al lui Pauli/. Acest
principiu spune că, în acelaşi atom, nu pot exista doi electronic care
să ocupe exact aceleaşi stări cuantice. Cu alte cuvinte, fiecare
electron al unui atom posedă un set unic de numere cuantice. Acest lucru
impune o limită numărului de electroni ce pot ocupa orice orbital,
substrat sau strat.

Mai jos este este prezentat aranjamentul electronic al atomului de
hidrogen:

#+CAPTION: aranjamentul electronic al atomului de hidrogen
[[./poze/03365.png]]

Cu nucleul format dintr-un singur proton, este suficient un electron
pentru ca atomul să atingă achilibrul electrostatic (sarcina electrică
pozitivă a protonului este în echilibru cu sarcina electrică negatică a
electronului). Acest electron ocupă stratul cel mai de jos (n=1), primul
substrat (l=1), în singurul orbital (orientarea spaţială) al acelui
substrat (m_{l}=0), cu un spin de 1/2. O metodă practică şi des
întâlnită de descriere a acestui aranjament constă în scrierea
electronilor în funcţie de straturile şi substraturile ocupate; această
convenţie portă numele de /notaţia spectroscopică/. Sub această notaţie,
numărul stratului este un număr întreg pozitiv, substratul este o literă
(s, p, d, f), iar numărul total de electroni dintr-un substrat (toţi
orbitalii şi spinii incluşi) este reprezentat printr-un indice superior.
Asfel, hidrogenul, având doar un singur electron în stratul inferior, se
poate descrie prin notaţia 1s^{1}.

Trecând la următorul atom (în ordinea numărului atomic), avem elementul
heliu:

#+CAPTION: aranjamentul electronic al atomului de heliu
[[./poze/03366.png]]

Nucleul unui atom de heliu are în compoziţia sa doi protoni, iar acest
lucru necesită existenţa a doi electroni pentru a echilibra sarcina
electrică totală a atomului. Din moment ce ambii electroni, unul cu spin
1/2, celălalt cu spin -1/2, „încap” pe un singur orbital, configuraţia
atomului de heliu nu necesită substraturi sau straturi suplimentare
pentru cel de al doilea electron.

Totuşi, un atom ce conţine trei sau mai mulţi electron, va necesita
substraturi adiţionale pentru toţi acei electroni, din moment ce pe
stratul inferior (n=1) încat doar doi electron. Să considerăm următorul
atom, cel de litiu.

#+CAPTION: aranjamentul electronic al atomului de litiu
[[./poze/03367.png]]

Un atom de litiu foloseşte doar o fracţiune din capacitatea stratului L
(n=2), capacitatea totală a acestuia fiind de opt electroni (capacitatea
maximă a stratului = 2n^{2}, unde n este numărul stratului). Dacă
examinăm aranjamentul electronic al unui atom cu stratul L completat,
putem vedea cum toate combinaţiile de substraturi, orbitali şi spini
sunt ocupate de electroni. Elementul ce corespunde acestei configuraţii
este neonul.

#+CAPTION: aranjamentul electronic al atomului de neon
[[./poze/03368.png]]

Adesea, atunci când se foloseşte notaţia spectroscopică a unui atom,
toate straturile ce sunt ocupate complet sunt ignorate, fiind scrise
doar straturile neocupate sau stratul ocupat superior. De exemplu,
neonul (prezentat mai sus), ce are două straturi complet ocupate, poate
fi descris pur şi simplu prin 2p^{6} în loc de 1s^{2}2s^{2}2p^{6}.
Litiul, având stratul K complet ocupat, şi doar un singur electron în
stratul L, poate fi descris prin notaţia 2s^{1} în loc de 1s^{2}2s^{1}.

„Ignorarea” straturilor inferioare, complet ocupate, nu este doar o
convenţie de scriere, ci ilustrează foarte bine un principiu de bază al
chimiei: comportamentul chimic al unui element este determinat în primul
rând de straturile sale neocupate. Atât hidrogenul cât şi litiul posedă
un singur electron în straturile superioare (1s^{1} şi 2s^{1}), iar
acest lucru se traduce printr-un comportament similar al celor două
elemente. Ambele elemente sunt reactive, şi au o reactivitate similară.
Contează mai puţin faptul că litiul posedă un strat complet (K) în plus
faţă de hidrogen. Comportamentul său chimic este determinat de stratul
său neocupat, L.

Elementele a căror straturi superioare sunt ocupate complet, sunt
clasificate ca elemente /nobile/, fiind aproape non-reactive faţă de
celelalte elemente. Aceste elemente au fost clasificate în trecut ca
/inerte/, crezându-se că sunt complet non-reactive, dar acestea pot
forma compuşi cu alte elemente în condiţii specifice.

Sumar:

-  Electronii există în atomi sub formă de „nori” ai probabilităţilor
   distribuite, şi nu sub forma unor corpuri discrete ce orbitează în
   jurul nucelului precum sateliţii în jurul planetelor
-  Fiecare electron din jurul nucleului atomului are o „stare” unică
   descrisă de patru numere cuantice: numărul cuantic principal,
   cunoscut sub numele de strat; numărul cuantic orbital, cunoscut sub
   numele de substrat; numărul cuantic magnetic, ce descrie orbitalul
   (orientarea stratului); numărul cuantic de spin, sau pur şi simplu
   spin. Aceste stări sunt cuantificate, adică electronul nu poate
   exista „între” aceste stări ce sunt definite de numerotaţia cuantică
-  Numărul cuantic principal (n) descrie stratul pe care se află
   electronul. Cu cât acest număr este mai mare, cu atât raza norului
   electronic este mai mare faţa de nucleul atomului, şi cu atât este
   mai mare energia electronului. Aceste numere sunt numere întregi
   pozitive
-  Numărul cuantic orbital (l) descrie forma norului electronic dintr-un
   anumit strat şi este cunoscut adesea sub numele de substrat. Numărul
   substraturilor (formelor norilor electronici) din oricare strat este
   egal cu număru cuantic orbital. Acestea sunt numere întregi pozitive
   ce încep de la zero şi se termină la n-1 (n - numărul cuantic
   principal)
-  Numărul cuantic magnetic m_{l} descrie orientarea substratului (forma
   norului electronic). Numărul orientărilor substraturilor este de 2l +
   1 (l - numărul cuantic orbital). Fiecare orientare unică poartă
   numele de orbital. Aceste numere sunt întregi, cu valor între -l şi l
-  Numărul cuantic de spin m_{s} descrie o altă proprietate a
   electronului, iar valoarea acestuia poate să fie +1/2 sau -1/2
-  Principiul de excluziune al lui Pauli spune că, într-un atom, nu
   există doi electroni cu acelaşi set de numere cuantice. Prin urmare,
   numărul maxim de electroni pe fiecare orbital este de 2 (spin=1/2 şi
   spin=-1/2), de exemplu
-  Notaţia spectroscopică este o convenţie folosită pentru descrierea
   configuraţiei electronilor dintr-un atom. Straturile sunt descrise de
   numere întregi, urmate de substraturi, descrise cu ajutorul literelor
   (s, p, d, f), iar un indice superior este folosit pentru indicarea
   numărului total de electroni de pe fiecare substrat în parte
-  Comportamentul chimic al unui atom este complet determinat de
   electronii din straturile neocupate complet. Straturile inferioare
   ocupate complet nu au aproape niciun efect asupra formării
   legăturilor chimice ale elementelor

** Valenţa şi structura cristalină

**** Valenţa

Electronii din stratul exterior, sau stratul de valenţă, sunt cunoscuţi
sub numele de electroni de /valenţă/. Aceşti electroni sunt responsabil
de proprietăţile chimice ale elementelor. Aceştia sunt electronii ce
participă la reacţiile chimice cu celelalte elemente. Conform unei
reguli chimice simplificate, aplicabilă reacţiilor simple, atomii
încearcă să-şi completeze toate locurile libere ale stratului exterior
cu electroni. Atomii pot ceda câţiva elecroni pentru a „descoperi” un
strat complet, sau pot accepta câţiva electroni pentru a completa
ultimul strat (stratul exterior). Ambele procese duc la formarea
ionilor. Atomii pot chiar să împartă electroni între ei în încercarea de
completare a stratului exterior, ducând la formarea legăturilor
moleculare, adică, atomii se asociază pentru formarea unei molecule.

De exemplu, elementele din grupa I din tabelul periodic, Li, Na, K, Cu,
Ag şi Au au doar un singur electron de valenţă (numărul de electroni de
pe ultimul strat). Toate aceste elemente posedă proprietăţi chimice
similare. Aceşti atomi cedează un electron pentru a reacţiona cu alte
elemente, iar această proprietatea face ca aceste elemente să fie
conductoare excelente de electricitate.

#+CAPTION: elementele din grupa I; toate au un singur electron de
valenţă, electron care este cedat în reacţia cu alte elemente chimice
[[./poze/03394.png]]

Elementele din grupa VIIA, Fl, Cl şi BR, au toate câte 7 electroni în
stratul exterior (stratul de valenţă). Aceste elemente acceptă un
electron pentru completarea stratului de valenţă la 8 electroni. În
cazul în care aceste elemente acceptă un electron, ele formează ioni
negativi. Din moment ce nu cedeazăelectroni, aceste elemente sunt foarte
buni izolatori electrici.

#+CAPTION: elementele din grupa VIIA; toate au şapte electroni de
valenţă, prin urmare, acestea acceptă un electron pentru completarea
#+CAPTION: stratului de valenţă
[[./poze/03394.png]]

De exemplu, un atom de Cl acceptă un electron al unui atom de Na
devenind ion negativ Cl^{-}, iar atomul de Na devine ion pozitiv,
Na^{+}. Un /ion/ este un atom, moleculă sau grupare de atomi care are un
exces de sarcină electrică pozitivă sau negativă. Acesta este modul în
care Na şi Cl se combină pentru formarea NaCl, sarea de masă, care este
defapt o pereche de ioni, Na^{+}Cl^{-}. Fiindcă sarcinile celor doi ioni
sunt de semn contrar, cei doi se atrag reciproc.

#+CAPTION: Atomul de Na doneazăun electron atomului de Cl, formând ioni
#+CAPTION: pozitivi şi negativ de Na, respectiv Cl
[[./poze/03398.png]]

Structura cristalină a clorurii de sodiu (NaCl) este prezentată în
figura de mai jos.

#+CAPTION: structura cristalină a clorurii de sodiu (NaCl)
[[./poze/03400.png]]

Elementele din grupa a VIIIA, He, Ne, Ar, Kr şi Xe au toate câte 8
electroni pe stratul de valenţă. Acest lucru înseamnă că aceste elemente
nici nu donează dar nici nu acceptă electroni, neparticipând la reacţii
chimice cu alte elemente. Toate sunt izolatori electrici şi se găsesc
sub formă de gaz la temperatura camerei.

#+CAPTION: elementele din grupa VIIIA au toate câte 8 electroni pe
stratul de valentă, prin urmare, aceste elemente nu cedează şi nici nu
acceptă electroni, ceea ce înseamnă ca nu pot participa la reacţii
#+CAPTION: chimice
[[./poze/03396.png]]

Elementele din grupa IVA, C, Si şi Ge au toate câte 4 electroni în
stratul de valenţă. Aceste elemente formează compuşi cu alte elemente,
dar nu formează ioni. Acest tip de legătură este cunoscută sub numele de
/legătură covalentă/. Se poate observa că atomul din centru are
completat stratul de valenţă prin punerea în comun a electronilor
atomilor. Figura de mai jos este o reprezentare bi-dimensională a unui
aranjament tri-dimensional. Elementele din această grupă prezintă
proprietăţile semiconductoare pe care le vom studia în continuare.

#+CAPTION: elementele din grupa IVA au toate câte 4 electroni pe stratul
de valenţă; aceste elemente sunt studiate în electronică pentru
#+CAPTION: proprietăţile lor semiconductoare
[[./poze/03397.png]]

**** Structura cristalină

Majoritatea substanţelor inorganice formează o structură ordonată
denumită /cristal/ atunci când se formează legături între atomii sau
ionii acestora. Chiar şi metalele sunt compuse din cristale, la nivel
microscopic. Practic însă, toate metalele industriale au o strucutră
policristalină, în afară de materialele semiconductoare ce sunt
monocristaline.

Majoritatea metalelor sunt moi şi uşor deformabile pe cale industrială.
În timpul prelucrării, microcristalele sunt deformate, iar electronii de
valenţă sunt liberi să se deplaseze prin reţeaua cristalină, şi de la
cristal la cristal. Electronii de valenţă nu aparţin unui atom anume, ci
tuturor atomilor.

Structura cristalină rigidă a NaCl prezentată mai sus, este compusă
dintr-o structură regulată repetitivă formată din ioni pozitivi de Na şi
ioni negativ de Cl. Odată ce atomii de Na şi Cl formează ionii de Na^{+}
şi Cl^{-} prin transferul unui electron de la Na la Cl, fără existenţa
electronilor liberi, electronii nu sunt liberi să se deplaseze prin
reţeaua cristalină, o diferenţa mare faţă de metale. Nici ionii nu sunt
liberi. Ionii sunt liberi să se deplaseze doar dacă NaCl este dizolvata
în apă, dar în acest caz, cristalul nu mai există. Materialele ionice
formează structuri cristaline datorită atracţiei electrostatice
puternice dintre ionii încărcaţi cu sarcini opuse.

Materialele semiconductoare din grupa IV (C, Si, Ge), formează de
asemenea cristale. Fiecare atom formează o legătură chimică covalentă cu
alţi patru atomi. Cristalul format este practic o singură moleculă.
Structura cristalină este relativ rigidă şi rezistă deformaţiilor.
Există un număr relativ mic de electroni liberi prin cirstal.

Sumar:

-  Atomii încearcă să-şi completeze stratul exterior, de valenţă, cu
   toţi cei 8 electroni (2 electroni pentru stratul inferior). Atomii
   pot dona, accepta sau împărţi electroni pentru a completa un strat
-  Atomii formează adesea structuri ordonate şi rigide denumite cristale
-  Un ion pozitiv se formează prin cedarea unui elentron de către un
   atom neutru
-  Un ion negativ se formează prin acceptarea unui elentron de către un
   atom neutru
-  Elementele semiconductoare din grupa IVA, C, Si şi Ge au o structură
   cristalină de tip diamant. Fiecare atom al cristalului este parte a
   unei molecule gigantice, formând legături cu alţi patru atomi
-  Majoritatea dispozitivelor semiconductoare sunt confecţionate din
   monocristale

** Teoria benzilor de energie

Fizica cuantică descrie starea electronilor dintr-un atom cu ajutorul
celor patru numere cuantice. Aceste numere descriu /stările permise/ ale
electronilor dintr-un atom. Dacă revenim la analogia amfiteatrului,
numerele cuantice descriu numărul rândurilor şi a locurilor existente.
Electronii individuali pot fi descrişi printr-o combinaţie de numere
cuantice, precum un spectator într-un amfiteatru primeşte un anumit rând
şi număr.

La fel ca spectatorii dintr-un amfiteatru, ce se pot deplasa liberi
între scaune şi rânduri, şi electronii îşi pot modifica starea dacă
există destulă energie şi loc pentru deplasarea acestora. Din moment ce
nivelul stratului este strâns legat cu cantitatea de energie a unui
electron, „salturile” între straturi (şi chiar substraturi) necesită un
transfer de energie. Pentru ca un electron să se poată deplasa într-un
strat mai înalt, acesta are nevoie de energie adiţională dintr-o sursă
externă. Folosind analogia amfiteatrului, pentru a ajunge într-un rând
de scaune superior, este nevoie de o energie din ce în ce mai mare,
deoarece persoana trebuie să urce la o înălţime tot mai mare ce necesită
învingerea forţei gravitaţionale. De asemenea, dacă un electron coboară
pe un strat inferior, acesta cedează energie. Aceste nivele poartă
numele de /nivele energetice/

Nu toate „salturile” sunt însă egale, cele dintre straturi necesită cel
mai mare schimb de energie, pe când salturile dintre substraturi sau
dintre orbitali necesită un schimb de energie mai mic.

Când atomii se combină pentru formarea substanţelor, straturile,
substraturile şi orbitalii exterior se combină între ele, ducând la
creşterea energiei disponible pentru electroni. Când un număr foarte
mare de atomi sunt foarte aproape unul de celălalt, aceste nivele de
energie disponibile formează o /bandă/ de electroni aproape continuă,
bandă pe care electroni se pot deplasa cu uşurinţă.

#+CAPTION: suprapunerea benzilor energetice în cazul metalelor
[[./poze/03370.png]]

Lăţimea acestor benzi şi distanţa dintre ele determină mobilitatea
electronilor în cazul aplicării unui câmp electric asupra lor. În
substanţele metalice, benzile libere se suprapun cu benzile ce conţin
electroni, ceea ce înseamnă că electronii unui singur atom se pot
deplasa la un nivel energetic mai mare necesitând foarte puţină energie
externă sau chiar deloc. Asfel, electronii din stratul exterior sunt
cunoscuţi sub numele de /electroni liberi/ şi se pot deplasa foarte uşor
dacă sunt supuşi unui câmp electric exterior.

Suprapunerea benzilor nu are loc însă în toate substanţele, indiferent
de numărul atomilor ce se află în proximitate. În cazul unor substanţe,
există o distanţa considerabilă între banda de valenţă (nivelul
energetic cel mai mare) şi următoarea bandă goală, denumită /banda de
conducţie/. Prin urmare, electronii de valenţă sunt „legaţi” de atomii
lor şi nu pot deveni mobili în cadrul substanţelor fără ajutorul unei
energii externe considerabile. Aceste substanţe formează materialele
izolatoare (dielectrice).

#+CAPTION: separarea benzilor energetice în cazul dielectricilor
[[./poze/03371.png]]

Însă, materialele din categoria /semiconductorilor/ au o „distanţă
energetică” îngustă între benzile de valenţă şi cele de conducţie.
Asfel, cantitatea de energie necesară pentru trecerea electronilor de
valenţă în banda de conducţie, de undă devin mobil, este destul de
modestă.

#+CAPTION: separarea benzilor energetice în cazul materialelor
#+CAPTION: semiconductoare
[[./poze/03372.png]]

La temperaturi joase, energia termică disponibilă pentru „împingerea”
electronilor de valenţă peste spaţiul dintre banda de valenţă şi cea
conducţie este foarte mică, iar materialul semiconductor se comportă
precum un izolator. La temperaturi înalte însă, energia termică devine
suficient de mare pentru a forţa electronii peste „distanţa energetică”,
iar materialul se va comporta precum un material conductor.

Sumar:

-  Pentru îndepărtarea unui electron din banda de valenţă spre o bandă
   neocupată, superioară, denumită bandă de conducţie, este nevoie de o
   anumită energie exterioară. Pentru deplasarea electronilor între
   straturi este nevoie de o energie mai mare decât pentru deplasarea
   lor între substraturi.
-  Datorită faptului că banda de valenţă şi cea de conducţie se suprapun
   în cazul metalelor, energia necesară pentru deplasarea unui electron
   este mică. Prin urmare, metalele sunt conductori de electricitate
   foarte buni
-  Spaţiul foarte mare existent între banda de valenţă şi cea de
   conducţie în cazul materialelor izolatoare, necesită o energie foarte
   mare pentru deplasare electronilor între aceste benzi. Din această
   cauză, aceste materiale sunt bune izolatoare şi nu conduc
   electricitate
-  Materialele semiconductoare au un spaţiu relativ mic între banda de
   valenţă şi banda de conducţie. Semiconductorii puri nu sunt nici buni
   izolatori, nici buni conductori

** Electroni şi goluri

Materialele semiconductoare pure sunt izolatori relativ buni, în
comparaţie cu metalele, dar nu sunt la fel de bune precum sticla, de
exemplu. Pentru a putea fi folosit în aplicaţii cu semiconductori,
materialul semiconductor pur, nedopat, nu trebuie să conţină mai mult de
o impuritatea la 10 miliarde de atomi semiconductori. Acest lucru este
analog unei impurităţi sub formă de „un fir de praf într-un sac de
zahăr”. Materialele semiconductoare impure sunt conductoare mult mai
bune, dar nu la fel de bune precum metalele. De ce se întâmplă acest
lucru? Pentru a putea răspunde acestei întrebări, trebuie să ne uităm la
structura electronică a acestor materiale.

#+CAPTION: strucutra electronică a materialelor semiconductoare;
#+CAPTION: reprezentarea electronilor şi a golurilor
[[./poze/03403.png]]

În figura de sus (a), cei patru electroni din stratul de valenţă a unui
material semiconductor formează legături covalente cu alţi patru atomi.
Toţi electronii unui atom sunt formează legături covalente. Electronii
nu se pot deplasa liber în structura cristalului. Prin urmare,
semiconductorii puri (intrinseci) sunt izolatori relativ buni în
coparaţie cu metalele. Energia termină poate elibera ocazional un
electron din structura cristalină a semiconductorului. Acest electron se
poate deplasa liber prin structura cristalului (electron liber). Când
acest electron a fost eliberat cu ajutorul unei energii exterioare, a
lăsat în urma lui un loc liber cu sarcină pozitivă în structura
cristalului, sarcină cunoscută sub numele de /gol/. Acest gol nu este
nici el fix, ci se poate deplasa liber. Atât electronul, cât şi golul
contribuie la conducţia electrică a cristalului. Electronul este liber
până în moment în care „cade” într-un gol, proces cunoscut sub numele de
/recombinaţie/. Dacă se aplică un câmp electric extern asupra
semiconductorului, electronii şi golurile se vor deplasa în direcţii
opuse. Creşterea temperaturii duce le creşterea numărului de electroni
şi goluri şi la descreşterea rezistenţei. Acest lucru este exact opus
comportamentului metalelor, unei rezistenţa creşte cu creşterea
temperaturii datorită creşterii coliziunilor dintre electroni şi
structura cristalină. Numărul de electroni şi goluri într-un
semiconductor intrinsec este egal. Totuşi, viteza de deplasare ai celor
doi purtători de sarcină (electroni şi goluri) nu este egală la
aplicarea unui câmp electric extern. Cu alte cuvinte, /mobilitatea/
celor doi purtători de sarcină nu este aceeiaşi.

Materialele semiconductoare pure nu sunt foarte folositoare. Acestea
trebuie să prezintă un nivel înalt de puritate înainte de adăugarea
impurităţilor specifice.

Materialele semiconductoare pure (1 parte la 10 miliarde), pot fi
„murdărite” cu aproximativ 1 parte la 10 milioane pentru creşterea
numărului de purtători de sarcină. Adăugarea unei impurităţi precise
unui material semiconductor este cunoscută sub numele de /dopare/.
Doparea creşte conductivitatea semiconductorului, pentru ca acesta să se
comporta mai mult ca un metal decât ca un izolator.

**** Impuritatea donoare de tip N

Creşterea numărului sarcinilor electrice negative din structura
cristalină a unui material semiconductor se poate realiza prin doparea
cu electroni a unui material /donor/ precum fosforul. Materialele
donatoare de electroni, cunoscute şi sub numele de „materiale de /tip
N/”, includ elemente din grupa VA a tabelului periodic: N (azot), P
(fosfor), As (arsenic) şi Sb (stibiu sau antimoniu). Azotul şi fosforul
sunt folosite ca dopanţi de tipul N pentru diamant, iar fosforul,
arsenicul şi stibiul sunt folosite pentru siliciu.

Structura cristalină din figura de mai jos conţine atomi având câte
patru electroni în stratul de valenţă, formând câte patru legături
covalente cu atomii adiacenţi. Aceasta este structura anticipată a
materialului semiconductor. Adăugarea unui atom de fosfor cu cinci
electroni în stratul de valenţa întroduce un electron suplimentar în
structura materialului, în comparaţie cu atomul de siliciu (figura de
mai jos (b)). Impuritatea petavalentă formează patru legături covalente
cu patru atomi de siliciu cu ajutorul a patru electroni din cei cinci
disponibili. Structura asfel formată va dispune de un electron liber,
rămas de la atomul de fosfor, ce nu are o legătură foarte strânsă cu
cristalul la fel cu au ceilalţi electroni de siliciu, fiind liber să se
deplaseze în cristal. Din moment de am dopat semiconductorul cu un atom
de fosfor la fiecare 10 milioane de atomi de siliciu, există relativ
puţini electroni liberi creaţi prin dopaj, dacă face o comparaţie cu
numărul de atomi de siliciu prezenţi în structură. Totuşi, dacă facem o
comparaţie între numărul de electroni liberi ai materialului dopat cu
materialul pur, numărul de electroni liberi este relativ mare. Aplicarea
unui câmp electric extern produce o conducţie electrică puternică a
materialului semiconductor dopat în banda de conducţie. Un nivel de
dopaj mai ridicat, produce o conducţie şi mai puternică. Asfel, un
material conductor cu o conductivitate scăzută, a fost „transformat”
într-un material conductor destul de bun.

#+CAPTION: (a) configuraţia electronică a donorului de tip N (fosfor),
acceptorului de tip P (bor) şi a siliciului (pentru referinţă)
(b)impuritatea donorului de tip N crează electroni liberi;
(c)impuritatea acceptorului de tip P crează goluri [[./poze/03404.png]]

**** Impuritatea acceptoare de tip P

De asemenea, este posibilă introducerea unei purităţi cu trei electroni
în stratul de valenţă, adică un electron în minus faţă siliciu. Acest
lucru duce la formarea unui gol, un purtător de sarcină pozitivă. Atomul
de bor (B), ce are trei electroni pe stratul de valentă, încearcă să
realizeze patru legături covalente cu atomii de siliciu, iar pe
parcursul acestui proces, cei trei electroni se vor deplasa încercând să
formeze aceste legături (figura de mai sus (c)). Acesta lucru duce la
impresia că golul se deplasează. Mai mult, atomul trivalent de bor poate
împrumuta un electron de la un atom de siliciu adiacent (sau distant)
pentru formarea celor patru legături covalente. Dar acest lucru înseamnă
ca atomul de siliciu are un deficit de un electron. Cu alte cuvinte,
golul s-a „deplasat” pe un atom de siliciu vecin. Golurile se regăsesc
în banda de valenţă, cu un nivel mai jos decât banda de conducţie.
Doparea cu un acceptor - un atom ce poate accepta un electron - crează o
deficienţă de electroni în structura materialului, sau un exces de
goluri (cele două exprimări sunt echivalente). Din moment ce golurile
sunt purtători de sarcină pozitivă, un dopant acceptor de electroni
poartă numele de „dopant de /tip P/. Elementele dopante de tip P includ
elementele din grupa IIIA a tebelului periodic: B (bor), Al (aluminiu),
Ga (galiu) şi In (indiu). Borul este folosit pe post de dopant pentru
siliciu şi diamant, iar indiul pentru germaniu.

**** Deplasarea electronilor şi a golurilor

Există o strânsă legătură, în analogia „mărgelelor dintr-un tub”, între
deplasarea golurilor şi deplasarea electronilor. Mărgelele reprezintă
electronii dintr-un conductor. Deplasarea electronilor de la stânga la
dreapta într-un semiconductor de tip N se poate explica asfel:
electronul intră în tub prin partea stângă şi iese prin partea dreaptă.
Deplasarea electronilor de tip N are loc în banda de conducţie. Putem
compara această deplasare cu deplasarea golurilor în banda de valenţă.

#+CAPTION: analogia mărgelelor dintr-un tub pentru deplasarea
#+CAPTION: electronilor şi a golurilor
[[./poze/03405.png]]

Ceea ce trebuie înţeles este că electroni se deplasează în direcţia
contrare de deplasare a golurilor. Golurile nu sunt altceva decât
absenţa electronilor din banda de valenţă, având prin urmare o sarcină
pozitivă, sarcină datorată prezenţei protonilor din nucleu, şi de fapt
aceasta este sarcina „imaginară” pe care o reprezentăm cu ajutorul
golurilor.

Deplasarea electronilor (curent) într-un semiconductor de tip N este
similară deplasării electronilor dintr-un conductor metalic. Atomii
materialului dopant de tip N furnizează electroni pentru conducţie.
Aceşti electroni poartă numele de /purtători de sarcină majoritari/.
Dacă aplicăm un câmp electric între două puncte ale unui material
semiconductor, electronii intră prin partea negativă (-) a materialului,
traversează structura acestuia şi ies prin partea dreaptă (+),
terminalul pozitiv al bateriei.

#+CAPTION: (a) deplasarea electronilor într-un material semiconductor de
tip N; (b) (a) deplasarea electronilor într-un material semiconductor de
#+CAPTION: tip P
[[./poze/03407.png]]

Sumar:

-  Materialele semiconductoare pure, cu un procent de 1 parte la 10
   miliarde, nu sunt bune conductoare
-  Materialele semiconductoare de tip N sunt dopate cu o impuritate
   petavalentă pentru crearea electronilor liber. Un asfel de material
   este conductor, iar purtătorii de sarcină majoritari sunt în acest
   caz electronii
-  Materialele semiconductoare de tip P sunt dopate cu o impuritate
   trivalentă şi duce la crearea unei abundenţe de goluri în structura
   semiconductorului. Un asfel de material este conductor, iar
   purtătorii de sarcină majoritari sunt în acest caz golurile

** Joncţiunea P-N

Dacă un bloc de material semiconductor de tip P este adus în contact cu
un bloc de material semiconductor de tip N (figura de mai jos (a)),
rezultatul este nesatisfăcător. Vom avea două blocuri conductoare aflate
în contact unul cu celălalt, dar fără proprietăţi unice. Problema constă
în existenţă a două corpuri cristaline distincte şi separate. Numărul de
electroni este echilibrate de numărul de electroni în ambele blocuri.
Asfel, niciunl dintre cele două blocuri nu are o sarcină netă.

Totuşi daca un /singur/ cristal semiconductor este confecţionat (dopat)
cu un material de tip P la un capăt, şi un material de tip N la celălalt
capăt, combinaţia respectivă prezintă unele proprietăţi unice. În
materialul de tip P, majoritatea purtătorilor de sarcină sunt goluri,
aceştia putându-se deplasa liberi prin structura cristalului. În
materialul de tip N majoritatea purtătorilor de sarcină sunt electroni,
şi aceştia putându-se deplasa liberi prin structura cristalului. În
jurul joncţiunii însă (intersecţia dintre cele două tipuri de
materiale), electronii materialului N trec peste joncţione şi se combină
cu golurile din materialul P (figura de jos, (b)). Regiunea materialului
P din apropierea joncţiunii capătă o sarcină nagativă datorită
electronilor atraşi, iar Regiunea materialului N din apropierea
joncţiunii capătă o sarcină pozitivă datorită electronilor cedaţi.
Stratul subţire a acestei structuri cristaline, dintre cele două sarcini
de semne contrare, va fi „golit” de majoritatea purtătorilor de sarcină,
prin urmare, acesta este cunoscută sub numele de /zona de golire/, şi
devine un material semiconductor pur, non-conductor. De fapt, aproape că
avem un material izolator ce separă cele două regiuni conductive P şi N.

#+CAPTION: (a) două blocuri P şi N de material semiconductor nu au nicio
proprietate remarcabilă; (b) un singur cristal dopat atât cu impurităţi
P cât şi cu impurităţi N duce la formarea unei bariere de potenţial
[[./poze/03408.png]]

Această separare de sarcini în jurul joncţiunii P-N (zona de golire)
constituie în fapt o barieră de potenţial. Această barieră de potenţial
trebuie să fie „învinsă” de o sursă de tensiune externă pentru a se
putea comporta precum un material conductor. Formarea joncţiunii şi a
barierei de potenţial are loc în timpul procesului de fabricaţie.
„Înălţimea” barierei de potenţial depinde de materialele folosite pentru
fabricarea acestuia. Joncţiunile PN din siliciu au o barieră de
potenţial mai ridicată decât joncţiunile fabricate din germaniu.

**** Polarizarea directă a joncţiunii PN

În figura de mai jos (a), bateria este poziţionată asfel încât
electronii să se deplaseze dinspre terminalul negativ înspre materialul
de tip N. Aceşti electroni se adună în jurul joncţiunii. Terminalul
pozitiv înlătură electronii din materialul semiconductor de tip P, ceea
ce duce la crearea golurilor ce se îndreaptă şi ele spre joncţiune. Dacă
tensiunea bateriei este suficient de mare pentru a depăşi potenţialul
joncţiunii (0.6 V în cazul siliciului), electronii materialului N şi
golurile materialului P se combină şi se anihilează reciproc. Acest
lucru duce la crearea unui spaţiu liber în structura materialului ce
poate susţine o deplasare şi mai mare de purtători de sarcină spre
joncţiune. Asfel, curenţii purtătorilor de sarcină majoritari de tip N
(electroni) şi de tip P (goluri) se deplasează înspre joncţiune.
Recombinaţia ce are loc la joncţiune permite curentului bateriei să se
„deplaseze” prin joncţiunea PN a unei asfel de diode. În acest caz,
spunem că o asfel de joncţiune este polarizată direct.

#+CAPTION: polarizarea directă a joncţiunii PN
[[./poze/03409.png]]

**** Polarizarea inversă a joncţiunii PN

Dacă polaritatea bateriei este inversată (figura de sus (b)),
majoritatea purtătorilor de sarcină vor fi atraşi dinspre joncţiune spre
terminalii bateriei. Terminalul pozitiv al bateriei atrage purtătorii de
sarcină majoritari (electronii) ai materialului N, iar terminalu negativ
al bateriei atrage purtătorii de sarcină majoritari (golurile) ai
materialului P. Acest fapt duce la creşterea grosimii zonei de golire
non-conductive. Nu are loc nicio recombinare a purtătorilor de sarcină,
prin urmare, nu are loc nicio conducţie. În acest caz, spunem că
joncţiunea PN este /polarizată invers/.

Ceea ce am creat mai sus prin doparea aceluiaşi cristal atât cu material
de tip N cât şi cu material de tip P, este o diodă.

Sumar:

-  Joncţiunile PN sunt fabricate dintr-o bucată monocristalină de
   material semiconductor şi conţin atât regiuni dopate cu materiale de
   tip P cât şi regiuni dopate cu materiale de tip N, regiuniu separate
   printr-o joncţiune
-  Transferul electronilor de la materialul de tip N spre golurile
   materialului de tip P, produce o barieră de potenţial în jurul
   joncţiuni. Valoarea acesteia este de 0.6-0.7 V pentru siliciu, dar
   poate varia în cazul altor semiconductoare
-  Joncţiunea PN polarizată direct, conduce curent electric
-  Joncţiunea PN polarizată învers, nu conduce aproape deloc curent

** Dioda

După cum am precizat şi în secţiunea precedentă, dioda este realizată
prin introducerea de impurităţi de tip N şi P în acelaşi cristal
semiconductor. Simbolul schematic al diodei este prezentat în figura de
mai jos (b), şi corespune semiconductorului dopat de la (a). Dioda este
un dispozitiv /unidirecţional/ (vezi joncţiunea PN). Deplasarea
electronilor se poate realiza doar într-o singură direcţie, învers faţă
de direcţia săgeţii, atunci când dioda (joncţiunea PN) este polarizată
direct. Catodul, din reprezentarea diodei, reprezintă semiconductorului
de tip N, iar anodul corespune materialului dopat de tip P.

#+CAPTION: (a) joncţiunea PN; simbolul diodei; caracteristica
#+CAPTION: curent-tensiune a diodei
[[./poze/03410.png]]

Dacă dioda este polarizată direct, curentul creşte foarte puţin pe
măsură ce tensiune creşte de la 0 V. În cazul în care materialul
semiconductor din care este confecţionată dioda este siliciu, curentul
începe să crească doar după ce tensiunea atinge valoarea de 0.6 V
(figura de mai sus (c)). Dacă tensiunea creşte peste valoarea de 0.6 V,
valoarea curentului creşte foarte repede. O tensiune peste 0.7 V poate
foarte uşor să ducă la distrugerea diodei. Această tensiune de
„deschidere” a diodei în jurul valorii de 0.6 V, poartă numele de
/tensiune de polarizare directă/ a diodei. Sub această valoare, dioda
este „inchisă”, şi nu există curent pe la bornele acesteia. Deşi pentru
siliciu tensiunea de polarizare directă este de 0.6-0.7 V, pentru
germaniu aceasta este de 0. V, iar pentru LED-uri de câţiva volţi.
Curentul ce străbate dioda la polarizarea directă poartă numele de
/curent direct/, iar acesta poate lua valori curpinse între câţiva mA,
până la sute sau mii de amperi pentru diodele de putere.

Dacă dioda este polarizată invers, /curentul invers/ va avea o valoarea
foarte mică, care în condiţiile cele mai extreme poate ajunge la un
maxim de 1 µA (figura de mai sus (c), stânga). Valoarea acestui curent
nu creşte semnificativ odată cu creşterea /tensiunii de polarizare
inversă/, decât la atingerea punctului de /străpungere/. Când punctul de
străpungere este atins, curentul prin diodă creşte la o valoare atât de
mare, încât poate duce la distrugerea diodei dacă nu există un rezistor
serie pentru limitarea curentului prin diodă. De obicei se alege o diodă
a cărei /tensiune de străpungere/ este mai mare decât valoarea
tensiunilor aplicate la bornele sale. Diodele din siliciu au de obicei
tensiuni de străpungere de la 50, 100, 200, 400, 800 V sau chiar mai
mare.

Am menţionat mai sus că există un /curent de dispersie/ de sub un µA,
pentru diodele de siliciu, la polarizarea inversă. Explicaţia constă în
faptul că energia termică produce câteva perechi de electroni-găuri, ce
duc la apariţia unui curent de dispersie până la recombinaţie. Practic,
acest curent previzibil este doar o parte a curentului de dispersie
total. O mare parte a acestui curent se datorează conducţiei de
suprafaţă datorită impurităţilor de la suprafaţa conductorului. Ambele
tipuri de curenţi de dispersie cresc odată cu creşterea temperaturii. În
cazul germaniului, curentul de dispersie este de câteva ori mai mare
decât în cazul siliciului.

**** Dioda cu joncţiune

Deşi la început, cea mai folosită diodă a fost diodă cu contact
punctiform (figura de mai jos, (a)), majoritatea diodelor folosite
astăzi sunt diode cu joncţiune (figura de mai jos (b)). Deşi joncţiunea
PN din figură este puţin mai complexă decât o joncţiune normală, aceasta
este tot o joncţiune PN. Pornind de la catod, N^{+} indică faptul că
această regiune este dopată puternic, şi nu are legătură cu polaritatea.
Acest lucru reduce rezistenţa serie a diodei. Regiunea N^{-} din nou, nu
are nicio legătură cu polaritatea, ci indică faptul că această regiune
este mai puţin dopată, ceea ce duce la o diodă a cărei /tensiune de
străpungere inversă/ este mult mai mare, lucru important pentru diodele
de putere folosite în rederesare.

#+CAPTION: (a) dioda cu contact punctiform; (b) dioda cu joncţiune PN;
(c) simbolul diodei; (d) modul de împachetare al unei diode
[[./poze/03301.png]]

Diodele de puteri mai mici, chiar şi redresoarele de putere de tensiuni
mai mic, vor avea pierderi de polarizare directă mult mai mici datorită
dopajului mai puternic. Cel mai mare nivel de dopaj este folosit pentru
diodele Zener, proiectate pentru tensiune de străpungeri mici. Totuşi,
un dopaj puternic duce la creşterea curentului invers de disperise.
Regiunea P^{+} de la anod, reprezintă un material semiconductor,
puternic dopat, de tip P, o foarte bună strategie pentru realizarea
contactului. Diodele de joncţine mici, încapsulate în sticlă, pot
conduce curenţi de ordinul zecilor sau sutelor de mA. Diodele de putere
redresoare, încapsulate în plastic sau ceramică, pot conduce curenţi de
ordinul miilor de amperi.

Sumar:

-  
-  
-  
-  

** Tranzistorul bipolar cu joncţiune (BJT)

Primul tranzistor bipolar a fost inventat la „Bell Labs” de către
William Shockley, Walter Brattain, şi John Bardeen în 1948 (de fapt,
1947, dar invenţia a fost publicată doar în 1948). Pentru această
descoperire, cei trei au fost recompensaţi cu premiul Nobel pentru
fizică în anul 1956.

Tranzistorul bipolar cu joncţiune este un semiconductor format din trei
straturi, două de tip N şi unul de tip P (NPN). Contactele celor trei
straturi poartă numele de /emitor/ şi /colector/ pentru semiconductorii
de tip N, şi /bază/ pentru semiconductorul de tip P. Configuraţia este
asemănătoare unei diode, doar că mai există un strat N în plus. Stratul
din mijloc însă, baza, trebuie să fie cât mai subţire cu putinţă, fără a
afecta suprafeţele celorlalte două straturi, emitorul şi colectorul.

Dispozitivul din figura de jos (a) este format din două joncţiuni, una
între emitor şi bază, iar cealaltă între bază şi colector, aceste
joncţiuni formând două zone de golire:

#+CAPTION: (a) tranzistor bipolar cu joncţiune NPN; (b) polarizarea
#+CAPTION: inversă a joncţiunii bază-colector
[[./poze/03412.png]]

În mod normal, joncţiunea bază-colector a tranzistorului este polarizată
învers (figura de sus (b)). Acest lucru duce la creşterea regiunii de
golire. Această tensiune poate fii de câţiva volţi până la zeci de volţi
pentru majoritatea tranzistorilor. În acest caz, nu există curent în
circuitul colectorul, exceptând curentul de dispersie de o valoarea
foarte mică.

Putem adăuga o sursă de tensiune şi în circuitul emitor-bază al
tranzistorului (figura de mai jos (a)). În mod normal, joncţiunea
emitor-bază este polarizată direct, în încercarea de depăşire a barierei
de potenţial de aproximativ 0.6 V. Acest lucru este similar polarizării
directe a joncţiunii diodei. Tensiune acestei surse trebuie să
depăşească valoarea de 0.6 V pentru ca majoritatea purtătorilor de
sarcină (electroni pentru NPN) să treacă din emitor spre bază, devenind
purtători de sarcină minoritari în semiconductorul de tip P.

Dacă regiunea bazei ar fi mult mai mare, ca în cazul poziţionării
spate-în-spate a două diode, tot curentul ce intră în bază prin emitor,
ar ieşi prin contactul bazei spre borna pozitivă a bateriei.

Totuşi, tranzistoarele sunt confecţionate cu o bază foarte subţire. O
mică partă a purtătorilor de sarcină majoritari din emitor, injectăţi ca
şi purtători de sarcină minoritari în bază, se recombină cu golurile
acesteia(figura de jos (b)). De asemenea, o mică parte a electronilor ce
intră în bază pe la emitor trec direct prin bază spre borna pozitivă a
bateriei. Dar majoritatea curentului din emitor trec prin suprafaţă
subţire a bazei direct în colector. Mai mult, modificarea curentului mic
al bazei duce la modificări importante ale curentului din colector. Dacă
tensiunea bazei scade sub aproximativ 0.6 V, curentul emitor-colector
scade la zero.

#+CAPTION: tranzistor bipolar cu joncţiune NPN şi polarizarea inversă a
joncţiunii colector-bază: (a) polarizarea directă a joncţiunii
bază-emitor duce la (b) apariţia unui curent de bază mic şi a unui
#+CAPTION: curent emitor-colector mare
[[./poze/03413.png]]

Să privim însă mai în deaproape la acest mecanism de /amplificare al
curentului/ (figura de jos). Considerăm o joncţiune NPN mărită, cu
accentul pus pe bază. Chiar dacă nu sunt prezentate în figură,
presupunem că joncţiunea emitor-bază este polarizată direct de o sursă
de tensiune, iar joncţiunea bază-colector este polarizată invers.
Electronii, purtătorii de sarcină majoritari, intră în emitor de la
borna negativă a bateriei. Deplasarea electronilor dinspre bază
corespunde cu deplasarea acestor dinspre bază spre borna pozitivă a
bateriei. Acesta este un curent foarte mic faţă de curentul din emitor.

#+CAPTION: comportamentul electronilor la intrarea în bază dinspre
emitor: (a) pierduţi datorită recombinării cu golurile bazei; (b) se
deplasează spre contactul bazei şi înspre borna pozitivă a sursei de
aplimentare; (c) moajoritatea trec prin zona îngustă de golire
bază-colector înspre colector; (d) electronii sunt atraşi de câmpul
#+CAPTION: electric al zonei de golire înspre colector
[[./poze/03414.png]]

Majoritatea purtătorilor de sarcină în emitorul de tip N sunt
electronii, ce devin purtători de sarcină minoritară la intrarea în baza
de tip P. Aceşti electroni au patru posibilităţi după ce intră în baza
de tip P. O mică parte „cad” în goluri (figura de sus (a)), lucru ce
contribuie la curentul înspre terminalul pozitiv al bateriei. Deşi nu
este reprezentată pe figură, golurile pot trece din bază spre emitor,
unde se recombină cu electronii, contribuind şi aceştia la curentul
bazei. O altă mică parte din electroni (b) trec direct prin bază înspre
terminalul pozitiv al bateriei, ca şi cum baza ar fi un rezistor. Atât
(a) cât şi (b) contribuie curentului foarte mic al bazei. Curentul bazei
este aproximativ 1% din curentul emitor-colector, pentru tranzistoarele
mici. Majoritatea electronilor din emitor însă (c), trec direct prin
zona îngustă de golire, înspre colector. Putem observa polaritatea zonei
de golire ce înconjoară electronul (d). Câmpul electric intens „trage”
electronul rapid în colector. Puterea câmpului electric este direct
proporţională cu tensiunea de alimentare a bateriei. Asfel, 99% din
curentul emitorului trece în colector. Această „trecere” este însă
controlată de curentul bazei, ce reprezintă aproximativ 1% din curentul
emitorului. Acest lucru reprezintă o amplificare de curent de 99,
reprezentat de raportul dintre curentul colectorului şi curentul bazei
(I_{C}/I_{B}), cunoscut şi ca β.

Difuzia electronilor emitorului prin bază şi înspre colector, este
posibilă doar dacă baza este foarte subţire. Ce s-ar întâmpla cu aceşti
purtători de sarcină dacă baza ar fi de 100 de ori mai groasă. Este
foarte posibil ca majoritatea dintre ei, 99% in loc de 1%, să cadă în
goluri, nemaiajungand la colector. Prin urmare, curentul de bază poate
constrola 99% din curentul emitorului, doar dacă 99% din curentul
emitorului trece înspre colector. Dacă întreg curentul iese pe la bază,
controlul nu este posibil.

Un alt motiv pentru care 99% dintre electronii trec din emitor, peste
bariera de potenţial şi în colector, este că joncţiunile bipolare reale
folosesc un emitor mic dopat puternic. Concentraţia mare a electronilor
din emitor forţează trecerea acestora în bază. Concentraţia mică a
dopajului din bază înseamnă că există mult mai puţine goluri ce trec în
emitor (lucru ce doar ar creşte curentul bazei). Difuzia purtătorilor de
sarcină dintre emitor spre bază, este puternic favorizată.

Faptul că baza este subţire iar emitorul puternic dopat, ţin foarte sus
/eficienţa emitorului/, 99% de exemplu. Acest lucru corespunde
ramificaţiei curentului emitorului de 100% în 1% bază şi 99% colector.
Eficienţă emitorului este cunoscută ca şi α = I_{C}/I_{E}.

**** Joncţiunea PNP

Tranzistoarele bipolare pot fi confencţionate şi sub forma PNP.
Diferenţa dintre PNP şi NPN poate fi văzută în figura de mai jos:

#+CAPTION: diferenţa dintre tranzistorul NPN (a) şi tranzistorul PNP (b)
[[./poze/03419.png]]

Diferenţa constă în polaritea joncţiunilor bază-emitor, polaritatea
semnalată cu ajutorul săgeţii emitorului în simbolul tranzistorului.
Direcţia săgeţii este asemenea direcţiei anodului joncţiunii unei diode,
împotriva sensului real de deplasare al electronilor. Pentru
tranzistorii NPN, direcţia săgeţii este dinspre bază spre emitor, iar în
cazul tranzistorilor PNP, direcţia este dinspre emitor spre bază.
Colectorul nu este reprezentat în niciunul dintre cazuri cu ajutorul
vreunei săgeţi. Totuşi, polaritatea joncţiunii bază-colector este
aceeiaşi cu polaritatea joncţiunii bază-emitor în comparaţie cu o diodă.

**** Structura

Emitorul tranzistorului bipolar cu joncţiune de mai jos este puternic
dopat, după cum indică şi notaţia N^{+}. Baza are un nivel de dopaj P
normal, dar aceasta este mult mai subţire în realitate decât este
prezentat în această figură (a).

#+CAPTION: tranzistor bipolar cu joncţiune: (a) secţiune transversală;
(b) simbol; (c) secţiune transversală într-un circuit integrat
[[./poze/03302.png]]

Procentul de dopaj al colectorului este scăzut, după cum indică notaţia
N^{-}, pentru ca tensiunea de străpungere a joncţiunii colector-bază să
fie cât mai mare, ceea ce înseamnă că sursa de tensiune poate alimenta
tranzistorul la tensiuni mai mari. Tranzistoarele de siliciu mici, au o
tensiune de străpungere de 60-80 V, dar poate ajunge la sute de volţi
pentru tranzistoarele de tensiune înaltă. Dar, colectorul trebuie să fie
în acelaşi timp dopat puternic pentru minimizarea pierderilor ohmice
(datorită rezistenţelor), în cazul în care tranzistorul trebuie să
conducă curenţi mari. Îndeplinirea acestor cerinţeo contradictorii se
realizează prin doparea mai puternică a colectorului spre partea de
contact metalic, şi doparea mai uşoară a colectorului în apropierea
bazei în comparaţie cu emitorul. Tensiunea de străpungere a joncţiunii
emitor-bază scade până la aproximativ 7 V datorită dopării puternice a
emitorului, în tranzistorii mici. Şi tot datorită acestei dopări
puternice, joncţiunea emitor-bază se comportă precum o diodă Zener
polarizată invers.

Fabricarea mai multor tranzistoare pe acelaşi cip dă naştere unui
/circuit integrat/, o reprezentare aproximativă a acestuia este dată în
figura de mai sus (c).

Calitatea tranzistorilor discreţi de tip PNP este aproape la fel de bună
precum cea a tranzistorilor NPN. Totuşi, tranzistorii PNP integraţi nu
sunt la fel de buni precum cei de tipul NPN, prin urmare, circuitele
integrate folosesc tranzistori de tipul NPN în marea lor majoritate.

Sumar:

-  Tranzistorii bipolari conduct curentul folosind ca purtători de
   sarcină atât electroni cât şi goluri în cadrul aceluiaşi circuit. De
   aici şi denumirea de „bipolar”
-  Funcţionarea corectă a unui tranzistor bipolar ca şi amplificator de
   curent necesită polarizarea inversă a joncţiunii colector-bază şi
   polarizarea directă e joncţiunii emitor-bază
-  Diferenţa dintre un tranzistor şi două diode montate cap-la-cap,
   constă în faptul că stratul de mijloc, baza, este foarte subţire.
   Acest lucru permite purtătorilor de sarcină majoritari din emitor
   (electronii) să treacă ca şi purtători de sarcină minoritari prin
   bază în zona de golire joncţiunii bază-colector, de unde câmpul
   electric foarte puternic îi „colectează” înspre colector
-  Eficienţa emitorului este îmbunătăţite printr-un dopaj puternic faţă
   de dopajul colectorului. Eficienţa emitorului se exprimă prin α =
   I_{C}/I_{E}, iar valoarea acesteia este de 0.99 (sau 99%) pentru
   tranzistorii mici
-  Amplificarea în curent a tranzistorului este exprimată prin relaţia
   β=I_{C}/I_{B}, iar valoarea ei este de la 100 la 300 pentru
   tranzistorii mici

** Tranzistorul cu efect de câmp (JFET)

Tranzistorul cu efect de câmp a fost propus de Julius Liliendfel în 1926
şi 1933 sub formă de patent. Shockley, Brattain şi Bardeen au investigat
şi e tranzistorul cu efect de câpm în 1947, dar dificultăţile
întâmpinate în realizarea acestuia i-au dus în schimb la dezvoltarea
tranzistorului bipolar. Teoria tranzistorului cu efect de câmp a lui
Shockley a fost publicată în 1952, dar tehnologia de procesare a
materialelor nu era sufificent de bine dezvoltată, asfel că doar în anul
1960 s-a reuşit fabricarea unui dispozitiv funcţional de către John
Atalla.

Un tranzistor cu efect de câmp (FET - field effect transistor), este un
dispozitiv /unipolar/, ceea ce înseamnă că existenţa curentului depinde
de un singur tip de purtători de sarcină. Dacă dispozitivul se bazează
pe un material semiconductor de tip N, purtătorii de sarcină sunt
electroni. Invers, pentru unul de tip P, purtătorii de sarcină sunt
golurile.

#+CAPTION: tranzistor cu efect de câmp cu joncţiune (JFET); secţiune
#+CAPTION: transversală
[[./poze/03415.png]]

La nivelul circuitului, funcţionarea tranzistorilor cu efect de câmp
este simplă. O tensiune aplicată pe /poartă/, elementul de intrare,
controlează rezistenţa unei regiuni unipolare dintre /sursă/ şi /drenă/
denumită /canal/; într-un dispozitiv de tip N, această regiune este
reprezentată de un material semiconductor dopat de tip N^{-}, cu
terminale la ambele capete. Sursa şi drena sunt terminale echivalente cu
emitorul şi colectorul într-un tranzistor bilpolar. Cu alte cuvinte,
sursa este locul de plecare al purtătorilor de sarcină, iar drena este
locul înspre care aceştia se deplasează. Poarta este echivalentă bazei
tranzistorului bipolar, iar în cadrul unui dispozitiv de tip N, este
reprezentată de o regiune de tip P^{+} (dopată puternic) prezentă pe
ambele laturi şi în jurul canalului din centrul semicondcutorului.

Curăţenia este absolut necesară în cazul producerii tranzistorilor cu
efect de câmp. Deşi este posibilă producerea tranzistorilor bipolari în
afara unui spaţiu perfect curat, nu acelaşi lucru se poate spune şi
despre cei cu efect de câmp. Tranzistorul cu efect de câmp este mult mai
simplu din punct de vedere conceptual decât cel bipolar, dar este foarte
greu de produs.

În figura de mai sus, este prezentat un tranzistor cu efect de câmp cu
joncţiune (JFET). Poarta constituie o joncţiune, şi este polarizată
invers pentru funcţionarea corectă a dispozitivului. Curentul dintre
sursă şi drenă poate exista în ambele direcţii.

În figura de mai jos este reprezentată zona de golire a joncţiunii
porţii, datorită difuziei golurilor din regiunea de tip P (poartă) în
regiunea de tip N (canal). Această difuzie duce la separarea
purtătorilor de sarcină în zona joncţiunii şi o zonă de golire
non-conductivă la joncţiune.

#+CAPTION: canalul tranzistorului cu efect de câmp cu joncţiune (JFET):
(a) zona de golire a porţii; (b) creşterea zonei de golire la
polarizarea inversă; (c) zona de golire creşte tot mai mult cu creşterea
tensiunii de polarizare inversă; (d) blocarea canalului sursă-drenă
(S-D) datorită creşterii tensiunii de polarizare inversă
[[./poze/03416.png]]

Grosimea zonei de golire poate fi crescută prin aplicarea unei tensiuni
moderate de polarizare inversă (figura de mai sus(b)). Acest lucru duce
la creşterea rezistenţei canalului sursă-drenă prin îngustarea acestuia.
Creşterea în continuare a tensiunii de polarizare inversă duce la
creşterea zonei de golire, scăderea grosimii canalului şi creşterea
rezistenţei acestuia (c). Peste un anumit nivel (d), tensiunea de
polarizare inversă, V_{GS} va bloca curentul prin canal, rezistenţa
acestuia fiind foarte mare. Tensiunea de blocare, V_{P} este de câţiva
volţi în majoritatea cazurilor. Pe scurt, rezistenţa canalului
sursă-drenă poate fi controlat cu ajutorul valorii de polarizarea
inversă a porţii.

Sursa şi drena sunt interschimbabile, ceea ce înseamnă că există
posibilitatea deplasării electronilor în oricare dintre direcţii pentru
o tensiune mică a bateriei drenei (0.6 V). Cu alte cuvinte, bateria
drenei poate fi înlocuită cu o sursă de tensiune scăzută în curent
alternativ. Pentru valori mai mari a tensiunii drenei, de ordinul
zecilor de volţi pentru dispozitive mici, polaritatea alimentării este
cea prezentată în figura de mai jos (a). Atenţie, în unele cărţi de
specialitate, poarta (P) mai este denumită şi grilă (G), sau cele două
notaţii sunt folosite chiar concomitent. Am ales în această carte să
rămânem la denumirea de poartă, iar aceasta este notată corespunzător pe
desene cu P. În orice caz, cele două exprimări sunt echivalente.

#+CAPTION: direcţia curentului într-un tranzistor cu efect de câmp de
tip N: (a) secţiune transversală; (b) simbolul schematic
[[./poze/03417.png]]

Această sursă de tensiune a drenei, ce nu este prezentă în figurile
precedente, distorsionează zona de golre, mărind-o înspre partea drenei.
Aceasta este o reprezentare mult mai corectă o tensiunilor de curent
continuu ale drenei, de la câţiva volţi la zeci de volţi. Pe măsură ce
tensiunea drenă-sursă (U_{DS}) creşte, zona de golire dinspre drenă
creşte spre această. Acest lucru duce şi la creşterea lungimii
canalului, cu efecte asupra rezistenţei (creşte) acestuia. Totuşi,
această creştere a rezistenţei datorată creşterii lungimii canalului
este foarte mică în comparaţie cu rezistenţa datorată polarizării
inverse a porţii. În figura de mai sus (b) este prezentat şi simbolul
schematic al unui tranzistor cu efect de câmp cu canal de tip N. Săgeata
porţii indică aceeiaşi direcţia ca şi joncţiunea diodei, şi corespunde
regiunii de tip P. Celelalte două extremităţi (S şi D), ce nu conţin
nicio direcţie, corespund materialului semiconductor de tip N.

În figura de mai sus este reprezentată şi direcţia curentului de la
terminalul (-) a bateriei spre sursă (S), apoi spre drenă (D) şi înspre
terminalul (+) al bateriei. Acest curent poate fi controlat prin
variaţia tensiunii de polarizare înversă a porţii (P). O sarcină
conectată în serie cu bateria „vede” o versiune amplificată a variaţiei
tensiunii de pe poartă.

**** Tranzistorul cu efect de câmp cu canal de tip P

Tranzistoarele cu efect de câmp pot fi realizate şi cu canal de tip P,
ceea ce înseamnă ca poarta este realizată dintr-un material
semiconductor dopat de tip N^{+} (dopat puternic). Toate sursele de
tensiune sunt inversate într-un circuit cu JFET de tip P faţa de cel cu
canal de tip N (figura de mai jos (a)). Săgeata în acest caz este
îndreptată dinspre poartă înspre sursa de polarizare inversă (figura de
mai jos (b)).

#+CAPTION: tranzistor cu efect de câmp cu canal de tip P: (a) tensiunile
surselor de alimentare sunt inversată faţă de tranzistorul cu canal de
tip N; (b) simbolul schematic - direcţia săgeţii porţii este inversată
[[./poze/03418.png]]

Modul de funcţionare este asemănător tranzistorului cu efect de câmp cu
canal de tip N prezentat mai sus.

**** Modul de confecţionare

Dispozitivele discrete sunt confecţionate conform figurii de mai jos
(a), iar circuitele integrate cu tranzistoare cu efect de câmp, sunt
confecţionate conform figurii de mai jos (b). Poarta este dopată
puternic, P^{+}, pentru obţinerea unei zone de golire cât mai mari.
Sursa şi drena acestui dispozitiv de tip N sunt şi ele dopate puternic,
N^{+}, pentru obţinerea unei rezistenţe de conexiune cât mai mici.
Totuşi, canalului din jurul porţii este dopat uşor, N^{-}, pentru a
permiter trecerea golurilor dinspre poartă înspre canal.

#+CAPTION: tranzistorul cu efect de câmp cu joncţiune: (a) secţiune
transversală printr-un dispozitiv discret; (b) simbolul schematic; (c)
#+CAPTION: secţiune transversală printr-un circuit integrat
[[./poze/03303.png]]

Sumar:

-  Conducţia canalului unui tranzistor (unipolar) cu efect de câmp (FET
   sau JFET) se datorează unui singur tip de purtător de sarcină
-  Sursa, poarta şi drena unui JFET corespund emitorului, bazei şi
   colectorului unui tranzistor bipolar
-  Polarizarea inversă a porţii duce la variaţia rezistenţei canalului
   prin extinderea zonei de golire

** Tranzistorul cu efect de câmp cu poartă izolată (MOSFET)

Tranzistorul cu efect de câmp cu poartă izolată (IGFET), cunoscut şi sub
numele de „tranzistor cu efect de câmp cu metal oxid” (MOSFET), este un
dispozitiv derivat al tranzistorului cu efect de câmp (FET). În prezent,
majoritatea tranzistorilor folosiţi în circuitele integrate sunt de
acest tip, cu toate că tranzistorii bipolari cu joncţiune (BJT) discreţi
sunt mult mai numeroşi decât dispozitivele discrete de tip MOSFET.
Numărul de tranzistori MOSFET dintr-un circuit integrat poate ajunge la
cateva sute de milioane. Dimensiunea unui MOSFET individual este sub un
micron.

Sursa, poarta şi drena sunt asemănătoare cu cele de la FET-uri. Totuşi,
contactul porţii nu realizează o conexiune directă cu materialul
semiconductor, cum era cazul FET-urilor. Poarta unui MOSFET reprezintă
un strat metalic sau de polisiliciu aşezat peste un strat de dioxid de
siliciu (SiO_{2}) izolator. Poarta seamănă foarte mult cu un condensator
de tip MOS (figura de mai jos).

#+CAPTION: codensator MOS cu canal de tip N: (a) nepolarizat; (b)
#+CAPTION: polarizat
[[./poze/03422.png]]

La polarizare, polaritatea armăturilor condensatorului va deveni cea a
terminalilor bateriei. Armătura inferioară, de tip P formează un canal
inversat datorită excesului de electroni din apropierea oxidului format
prin respingerea electronilor terminalului negativ al bateriei înspre
oxid şi atragerea acestora spre armătura pozitivă. Acest canal duce şi
la formare unei zone de golire ce izolează canalul de restul
substratului de siliciu.

În figura de mai jos, un condenstor de tip MOS este plasat între o
pereche de material semiconductor de tip N aflată într-un substrat de
tip P. Când nu există sarcină pe condensator (a), poarta nu este
polarizată, iar sursa, drena şi cele două regiuni de tip N rămân izolate
din punct de vedere electric.

#+CAPTION: MOSFET cu canal N: (a) poartă nepolarizată; (b) polarizarea
#+CAPTION: directă a porţii
[[./poze/03423.png]]

Aplicarea unei polarizări directe duce la încărcarea condensatorului
(porţii) (figura de mai sus (b)). Poarta de deasupra stratului de oxid
se încarcă pozitiv de la baterie. Substratul de tip P de sub poartă se
încarcă negativ. Sub poarta oxidului se va forma o regiune inversată cu
un exces de electroni. Această regiune conectează sursa şi drena de tip
N, formând o regiune continuă de tip N între cele două. Asfel,
MOSFET-ul, ca şi FET-ul, este un dispozitiv unipolar. Doar un singur tip
de purtător de sarcină este responsabil pentru conducţie. Exemplul de
mai sus este un MOSFET cu canat de tip N. Conducţia unui curent mare
este posibilă prin aplicarea unei tensiuni între sursă şi drenă. Un
circuit practic ar avea conectată o sarcină în serie cu bateria drenei.

MOSFET-ul, ca şi FET-ul, este un dispozitiv controlat în tensiune. O
tensiune aplicată porţii controlează curentul dinspre sursă spre drenă.
Poarta nu necesită un curent permanent, ci are nevoie doar de un curent
iniţial pentru încărcarea condensatorului porţii.

**** Modul de confecţionare

Secţiunea transversală a unui MOSFET de tip N este prezentată în figura
de mai jos (a). Sursa şi drena sunt dopate puternic, N^{+}, pentru
reducerea pierderilor rezistive datorită curenţilor dinspre sursă spre
drenă. N^{-} indică o regiune cu dopaj scăzut. Regiunea P de sub poartă,
aflată între sursă şi drenă, poate fi inversată prin aplicarea unei
tensiuni de polarizare directă. Simbolul MOSFET-ului este reprezentat în
figura de mai jos (b).

#+CAPTION: MOSFET cu canal N: (a) secţiune transversală; (b) simbolul
#+CAPTION: schematic
[[./poze/03305.png]]

MOSFET-urile sunt dispozitive cu patru terminale: sursă, poartă, drenă
şi substrat. Substratul este conectat la sursă în cazul MOSFET-urilor
discrete, asfel încât dispozitivul final are doar trei terminale.
MOSFET-urile realizate într-un circuit integrat au un substrat comun
tuturor dispozitivelor. Această conexiune comună se regăseşte de obicei
la ieşirea cipului şi se conectează la împământare sau la o sursă de
tensiune.

O altă variantă a MOSFET-ului, V-MOS, este de fapt un MOSFET de putere
îmbunătăţit, şi este prezentat în figura de mai jos. O altă variantă,
similară, U-MOS, este mult mai uşor de produs.

#+CAPTION: V-MOS cu canal N: (a) secţiune transversală; (b) simbolul
#+CAPTION: schematic
[[./poze/03306.png]]

Sumar:

-  MOSFET-urile sunt dispozitive unipolare, precum FET-urile sau
   BJT-urile
-  MOSFET-ul este un dispozitiv controlat în tensiune, precum FET-ul. O
   tensiune de intrare pe poartă controlează curentul dinspre sursă spre
   drenă
-  Poarta MOSFET-ului nu necesită prezenţa unui curent în timpul
   funcţionării, ci doar prezenţa unui curent iniţial pentru încărcarea
   „condensatorului”

** Tiristorul

Tiristoarele reprezintă o plajă largă de dispozitive semiconductoare
bipolare folosind patru (sau mai multe) straturi alternante N-P-N-P. În
categoria tiristoarelor intră: redresoare controlate pe bază de siliciu
(SCR), TRIAC-uri, DIAC-uri, tiristoare tip GTO, tranzistoare
uni-joncţiunie (UJT), tranzistoare uni-joncţiune programabile (PUT). Vom
analiza aici doar SCR-ul, deşi vom menţiona şi GTO-ul.

Tiristorul cu patru straturi a fost propus de Shockley în 1950, deşi
practic, acesta a fost construi mulţi ani mai târziu de către General
Electric. Puterile suportate de SCR ajung până la ordinul MW.

Redresorul controlat pe bază de siliciu este o diodă cu patru straturi
şi o poartă, asemenea figurii de mai jos (a):

#+CAPTION: tiristorul SCR (redresor controlat pe bază de siliciu): (a)
modul de dopare al straturilor; (b) circuit cu tranzistoare bipolare cu
#+CAPTION: joncţiune echivalent
[[./poze/03424.png]]

Dacă este „pornit”, acesta se comportă precum o diodă, pentru o singură
polaritate a curentului. Dacă nu este „pornit”, nu conduce curent. Modul
de funcţionare poate fi exmplicat cu ajutorul conexiunii echivalente
realizate din tranzistoare bipolare cu joncţiune din figura de mai sus
(b). Un semnal de pornire pozitiv este aplicat între poartă şi catod.
Tranzistorul NPN echivalent va începe să conducă curent ceea ce va duce
şi la declanşarea conducţiei tranzistorului PNP. În acest moment,
tranzistorul NPN va conduce curent chiar şi în absenţa semnalului pe
poartă, Odată ce un dispozitiv SCR începe să conducă, o va face atâta
timp cât este prezentă o tensiune pe anod (infinit, în cazul circuitului
cu baterie de mai sus).

**** Modul de confencţionare

Catodul unui SCR, ce corespunde emitorului echivalent al tranzistorului
NPN este puternic dopat, N^{+}. Anodul, ce corespunde emitorului
echivlanet al tranzistorului PNP, este şi el puternic dopat, P^{+}.
Celelalte două regiuni din mijloc, ce corespund bazei şi colectorului
tranzistoarelor echivalente, sunt dopate mai uşor, N^{-} şi P (figura de
mai jos (a)). Simbolurile tiristoarelor SCR şi GTO sunt prezentate de
asemenea în figura de mai jos ((b) respectiv (c)).

#+CAPTION: tiristoare: (a) secţiune transversală; (b) simbolul schematic
al redresorului controlat pe bază de siliciu (SCR) (c) simbolul
#+CAPTION: tiristorului de tip GTO
[[./poze/03307.png]]

Sumar:

-  SCR sunt cele mai des întâlnite dispozitive din familia tiristoarelor
-  „Pornirea” conducţiei SCR-ului se realizează prin aplicarea unui
   impuls pozitiv porţii. Conducţia continuă chiar şi după ce impulsul
   asupra porţii încetează. Conducţia poate fi oprită doar dacă
   tensiunea dintre anod şi catod atinge valoarea zero
-  SCR sunt folosite de obicei cu surse de tensiune de curent alternativ
   (sau de curent continuu pulsatorii) datorită conducţiei continue
-  Un dispozitiv GTO poate fi oprit prin aplicarea unui puls negativ
   asupra porţii

* Dioda

** Principiul de funcţionare

/Dioda/ este un dispozitiv electric ce permite trecerea curentului doar
într-o singură direcţie. Cea mai folosită diodă în circuitele electrice
este cea /semiconductoare/, deşi există şi alte tehnologii (vezi fizica
dispozitivelor semiconductoare!). Simbolul diodelor semiconductoare este
prezentat în figura de mai jos (săgeţile indică deplasarea reală a
electronilor prin diodă):

#+CAPTION: simbolul schematic al diodei semiconductoare: săgeţile indică
#+CAPTION: direcţia de deplasare a electronilor
[[./poze/03246.png]]

La conectarea într-un circuit simplu, format dintr-o baterie şi o lampă,
dioda fie va permite trecerea curentului spre lampă, fie o va bloca, în
funcţie de polaritatea tensiunii aplicate.

#+CAPTION: modul de funcţionare al diodei: (a) polarizarea directă a
diodei - trecerea curentului este permisă; (b) dioda este polarizată
#+CAPTION: invers - trecerea curentului este blocată
[[./poze/03247.png]]

Atunci când polaritatea bateriei este asfel încât este permisă trecerea
electronilor prin diodă, spunem că dioda este /polarizată direct/.
Invers, când trecerea electronilor este blocată datorită inversării
bateriei, spunem că dioda este /polarizată invers/. Putem să ne gândim
la diodă ca la un întrerupător: „închisă”, când este polarizată şî
„deschisă” când este polarizată invers.

Comportamentul diodei este analog comportamentului dispozitivului
hidraulic denumit /supapă de închidere/. O supapă de închidere permite
trecerea fluidului doar într-o singură direcţie:

#+CAPTION: analogie dintre o diodă şi o supapă de închidere hidraulică:
(a) supapa este deschisă şi permite trecerea fluidului; (b) supapa este
#+CAPTION: blocată şi nu permite trecerea fluidului
[[./poze/03248.png]]

Supapele de închidere sunt de fapt dispozitive controlate cu ajutorul
presiunii: acestea se deschid şi permit trecerea fluidului dacă
„polaritatea” presiunii pe suprafaţă lor este corectă. Dacă
„polaritatea” presiunii este de sens contrar, diferenţa de presiune pe
suprafaţa valvei va duce la închiderea acesteia, iar curgerea fluidului
nu mai este posibilă.

Acelaşi lucru este valabil şi în cazul diodelor, doar ca în acest caz
presiunea este reprezentată de tensiune. Să reluăm circuitul de mai sus,
dar folosind de această dată un aparat de măsură pentru determinarea
căderilor de tensiune pe diferite componente ale circuitului.

#+CAPTION: măsurarea căderilor de tensiune într-un circuit simplu cu
diodă: (a) polarizarea directă a diodei; (b) polarizarea inversă a
#+CAPTION: diodei
[[./poze/03249.png]]

O diodă polarizată direct conduce curent şi prezintă o cădere mică de
tensiune la bornele sale, asfel încât majoritatea tensiunii disponibile
la bornele sursei de alimentare se regăseşte pe lampă (sarcină). Dacă
polaritatea bateriei este inversată, dioda devine polarizată invers, şi
/toată/ tensiunea disponibilă la bornele sursei de alimentare se
regăseşte pe diodă, iar căderea de tensiune pe sarcină va fi egală cu
zero. Putem considera dioda ca fiind un întrerupător „automat” (se
închide când este polarizat direct şi se deschide când este polarizat
invers). Singura diferenţă notabilă este căderea de tensiune mult mai
mare la bornele diodei (0.7 V), faţa de căderea de tensiune pe un
întrerupător mecanic (câţiva mV).

Această cădere de tensiune de polarizare directă se datorează acţiunii
zonei de golire formată de joncţiunea P-N sub influenţa tensiunii
aplicate. Dacă nu există nicio tensiune aplicată la bornele diodei
semiconductoare, eixstenţa zonei de golire înguste în jurul joncţiunii
P-N previne apariţia curentului (figura de mai jos (a)). Purtătorii de
sarcină aproape că lipsesc în zona de golire, şi prin urmare aceasta se
comportă precum un izolator.

#+CAPTION: reprezentarea diodei: (a) joncţiunea P-N; (b) simbolul
#+CAPTION: schematic; (c) aspectul real al diodei
[[./poze/03250.png]]

Dacă dioda este polarizată invers, zona de golire se extinde şi
blochează şi mai bine trecerea curentului prin dispozitiv.

#+CAPTION: polarizarea inversă a diodei duce la creşterea zonei de
#+CAPTION: golire şi la blocarea acesteia
[[./poze/03251.png]]

Dacă dioda este polarizată direct însă, zona de golire devine mult mai
subţire (figura de mai jos (a), polarizare parţială), iar rezistenţa
faţă de curent scade. Pentru funcţionarea corectă a diodei însă, zona de
golire trebuie să dispară complet. Acest lucru se poate realiza prin
aplicarea unei anumite tensiuni minime, denumită /tensiune de polarizare
directă/ (figura de mai jos (b)), care pentru diodele de siliciu este în
mod normal 0.7 V, iar pentru cele de germaniu de doar 0.3 V.

#+CAPTION: polarizarea directă a diodei: (a) parţială; (b) completă
[[./poze/03252.png]]

Căderea de tensiune la bornele diodei rămâne aproximativ constantă
pentru o gamă largă de curenţi prin diodă. Pentru analiza circuitelor
electronice simplificate, putem considera căderea de tensiune pe diodă
ca fiind constantă (nu depinde de valoarea curentului prin diodă).

Ecuaţia exactă ce descrie curentul printr-o diodă poartă numele de
/ecuaţia diodei/:

#+CAPTION: ecuaţia diodei
[[./poze/13047.png]]

Termenul q/KT descrie tensiunea produsă în joncţiunea P-N datorită
acţiunii temperaturii, şi poartă numele de /tensiune termică/, sau
V_{t}. La temperatura camerei, această temperatură este de aproximativ
26 mV. Cunoscând acest fapt, şi considerând factorul de idealitate ca
fiind 1, putem simplifica ecuaţia de mai sus şi să ajungem la următoarea
relaţie:

#+CAPTION: ecuaţia diodei simplificată
[[./poze/13048.png]]

Această ecuaţie nu trebuie neapărat luată în considerare la analiza
circuitelor simple cu diode, ci este menţionată aici doar pentru a
înţelege faptul că există o variaţie a căderii de tensiune la bornele
diodei pentru diferite valori ale curenţilor prin diodă. Această
variaţie este foarte mică, aceasta fiind şi motivul pentru care se
consideră că, la bornele diodei, căderea de tensiune rămâne constantă la
0.7 (siliciu) sau 0.3 V (germaniu). Totuşi, unele circuite folosesc în
mod intenţionat relaţia curent/tensiune a joncţiunii P-N, şi ele pot fi
înţelese doar în contextul acestei ecuaţii. De asemenea, din moment ce
temperatura este un factor în ecuaţia diodei, o joncţiune P-N polarizată
direct poate fi folosită ca un dispozitiv de determinare a temperaturii,
iar această utilizarea poate fi înţeleasă doar dacă înţelegem în primul
rând ecuaţia diodei de mai sus.

Deşi o diodă polarizată invers, nu permite curentului să treacă prin ea
datorită extinderii zonei de golire, în realitate există un mic curent
de scurgere ce trece prin diodă chiar şi la polarizarea inversă, iar
acest curent poartă numele de /curent invers/. Curentul invers poate fi
însă ignorat pentru majoritatea aplicaţiilor. Dioda nu poate suporta o
tensiune de polarizare inversă infinit de mare. Dacă această tensiune
devine prea mare, dioda va fi distrusă datorită unei condiţii denumită
/străpungere/. Această tensiune inversă maximă poartă numele de
/tensiune de străpungere (inversă)/, notată cu V_{s}. Tensiunea de
străpungerea creşte odată cu creşterea temperaturii şi scade cu scăderea
temperaturii - exact invers faţă de tensiunea de polarizare directă. Mai
jos este prezentat graficul curent-tensiune al diodei:

#+CAPTION: graficul curent-tensiune al diodei
[[./poze/03253.png]]

Sumar:

-  Dioda este un component electric ce se comportă precum o valvă
   uni-direcţională de curent
-  Spunem că dioda este polarizată direct atunci când aceasta permite
   trecerea curentului prin diodă
-  Spuenm că dioda este polarizată invers atunci când trecerea
   curentului prin diodă este blocată
-  Căderea de tensiune la bornele unei diode polarizate direct poartă
   numele de tensiune de polarizare directă, şi este de 0.7 V pentru
   diodele din siliciu şi 0.3 V pentru cele din germaniu. Această
   tensiune variază foarte puţin pentru diferite valori ale curentului
   şi temperaturii
-  Tensiunea de polarizare inversă maximă pe care o poate suporta o
   diodă fără apariţia fenomenului de „străpungere” ce duce inevitabil
   la distrugerea acesteia, se numeşte /tensiune de străpungere/, V_{s}

** Verificarea diodei cu ajutorul ohmmetrului

Din moment ce o diodă nu este nimic altceva decât o valvă
uni-direcţională de curent, putem verifica acest lucru folosind un
ohmmetru alimentat în curent continuu (cu baterie). La conectarea diodei
într-o anumită direcţie, aparatul de măsură ar trebui să indice o
rezistenţă foarte mică (figura de mai jos (a)), iar la conectarea
inversă, aparatul ar trebui să indice o rezistenţă foarte mare (figura
de mai jos (b)). („OL” reprezintă o valoarea prea mare ce nu poate fi
indicată de aparatul de măsură (din engl. Over-Limit); în acest caz,
putem considera rezistenţa ca fiind infinită).

#+CAPTION: determinarea polarităţii diodei cu ajutorul aparatului de
măsură: (a) rezistenţa mică între anod şi catod indică polarizarea
directă a diodei; (b) inversarea sondelor aparatului de măsură duce la
polarizarea inversă a diodei, indicată de rezistenţa foarte mare
(infinită) [[./poze/03254.png]]

Desigur, determinarea polarităţii diodei (care terminal este anodul şi
care catodul) necesită ca în primul rând să cunoaştem care din sondele
aparatului de măsură este cea pozitivă (+) şi care sondă este cea
negativă (-), atunci când aparatul este trecut pe funcţia „Ω”. La
majoritatea multimetrelor digitale, sonda roşie reprezintă terminalul
pozitiv iar sonda neagră reprezintă terminalul negativ, atunci când
aparatul setat pe măsurarea rezistenţelor. Totuşi, acest lucru nu este
valabil pentru toate multimetrele, existând posibilitatea ca sonda
neagră să fie pozitivă (+) şi cea roşie negativă (-).

Problema folosirii unui ohmmetru pentru verificarea unei diode, este că
indicaţia afişajului are doar valoare calitativă, nu şi cantitativă. Cu
alte cuvinte, un ohmmetru poate doar să ne spune dacă dioda funcţionează
(dacă aceasta conduce curent), dar valoarea rezistenţei obţinute din
măsurătoare nu ne este de niciun folos. Dacă un ohmmetru indică o
valoare de 1.73 Ω la polarizarea directă, această valoarea nu este
folositoare unui tehnician sau celui care proiectează circuitul. Această
valoare nu reprezintă nici căderea de tensiune la polarizarea directă şi
nici rezistenţa materialului semiconductor din diodă, ci este o mărime
dependentă de ambele cantităţi şi variază substanţial în funcţie de
ohmmetrul folosit pentru efectuarea citirii.

Din acest motiv, unele multimetre digitale sunt prevăzute cu o funcţie
specială de „verificare a diodei” ce indică tensiunea reală de
polarizare directă a diodei, în volţi, în loc de o rezistenţă în ohmi.
Principiul de funcţionare a acestor aparate de măsură constă în forţarea
unui curent mic prin diodă şi măsurarea căderii de tensiune dintre cele
două borne ale diodei.

#+CAPTION: determinarea tensiunii de polarizare directă a diodei
folosind un multimetru digital echipat cu funcţia de verificare a
#+CAPTION: diodelor
[[./poze/03256.png]]

Totuşi, valoarea tensiunii de polarizare directă indicată de aceste
aparate va fi de obicei mai mică decât valoarea „normală” de 0.7 V,
deoarece curent furnizat de aparatul de măsură prin diodă este foarte
mic. Dacă nu avem la dispoziţie un multimetru cu funcţie de verificare a
diodelor, sau dacă vrem să măsurăm tensiuena de polarizarea directă a
diodei folosind un curent mai mare, putem realiza un circuit electric
precum în figura de mai jos, folosind o baterie, un rezistor şi un
voltmetru:

#+CAPTION: măsurarea tensiunii de polarizare directă a diodei folosind
un aparat de măsură (voltmetru), o baterie şi un rezistor: (a) schema
#+CAPTION: electrică; (b) schema practică
[[./poze/03257.png]]

Sumar:

-  Putem folosi un ohmmetru pentru verificarea calitativă a diodei.
   Rezistenţa măsurată într-o anumită direcţie ar trebui să fie foarte
   mică şi foarte mare când inversăm direcţia de măsurare. Atenţia la
   polaritatea sondelor aparatului de măsură!
-  Unele multimetre digitale oferă o funcţie de „verificare a diodei” ce
   indică tensiunea de polarizare directă a diodei atunci când aceasta
   conduce curent. Asfel de aparate de măsură indică de obicei o
   tensiune de polarizare direcţa mai mică decât valoarea normală a unei
   diode, datorită curentului foarte mic generat de aparat prin diodă în
   timpul măsurătorii

** Parametrii diodei

Pe lângă tensiunea de polarizare directă (V_{f}) şi tensiunea de
străpungere (V_{s}), mai există mulţi alţi parametrii importanţi ai
diodelor pentru proiectarea circuitelor şi alegerea componentelor.
Producătorii de dispozitive semiconductoare oferă aceste specificaţii
ale produselor în publicaţii denumite /cataloage/. Cataloagele
producătorilor de componente pot fi găsite în cărţi de specialitate sau
pe interne.

Pentru simplicarea explicaţiilor, am folosit în unele situaţii
„tensiunea directă” în loc de „tensiunea de polarizare directă” sau
„curentul direct” în loc de „curentul de polarizare direct”. Cele două
exprimări sunt însă echivalente.

Principalele caracteristici ale diodelor, trecute în cataloage, sunt
următoarele:

*V_{RRM} - tensiunea inversă repetitivă maximă*, este tensiunea maximă
inversă la care poate rezista dioda, atunci când această tensiune este
atinsă în mod repetat. Ideal, această valoare ar fi infinită.

*V_{R} sau V_{DC} - tensiunea maximă inversă de curent continuu*, este
valoarea maximă a tensiunii la care dioda poate funcţiona neîntrerupt,
fără distrugerea acesteia. Ideal, această valoare a fi infinită.

*V_{F} - tensiunea (de polarizare) directă maximă*, de obicei este
specificată împreună cu valoarea curentului direct. Ideal, această
valoare ar fi zero: ideal, dioda nu ar prezenta niciun fel de opoziţie
în faţa deplasării electronilor. În realitate, tensiunea directă este
descrisă de ecuaţia diodei.

*I_{F(AV)} - valoarea maximă (medie) a curentului direct*, valoarea
maximă medie a curentului pe care bobina o poate suportă la polarizarea
directă. Această limitarea este practic o limitare termincă: câtă
căldură poate „suporta” joncţiunea P-N, având în vedere că puterea
disipată reprezintă produsul dintre curent şi tensiune, iar tensiunea de
polarizare directă depinde atât de curent cât şi de temperatura
joncţiunii. Ideal, această valoare ar fi infinită.

*I_{FSM} sau i_{f(vârf)} - curentul de polarizare directă maxim*,
reprezintă curentul de vârf maxim pe care dioda îl poate conduce la
polarizare directă, fără ca aceast curent să ducă la distrugerea diodei.
Din nou, această valoare este limitată de capacitatea termică a
joncţiunii diodei, şi este de obicei mult mai mare decât valoarea
curentului mediu datorită inerţiei termice. Ideal, această valoare ar fi
infinită.

*P_{D} - puterea maximă disipată totală*, reprezintă valoarea puterii
(în watt) pe care dioda o poate disipa fără ca această putere să ducă la
distrugerea diodei. Această valoare este limitată de capacitatea termică
a diodei. Ideal, această valoare ar fi infinită.

*T_{J} - temperatura de functionare a joncţiunii*, reprezintă
temperatura maximă admisă a joncţiunii P-N a diodei, valoare dată de
obicei în ^{o}C. Căldura reprezintă punctul critic al dispozitivelor
semiconductoare: acestea /trebuie/ menţiunute la o temperatură cât mai
apropiată de temperatura camerei pentru funcţionarea lor corectă şi o
durată de funcţionare cât mai lungă.

*T_{STG} - temperatura de depozitare*, reprezintă valoarea temperaturii
de stocare a diodelor (nepolarizate).

*R(Θ) - rezistenţa termică*, reprezintă diferenţa dintre temperatura
joncţiunii şi temperatura aerului exteriori diodei (R(Θ)_{JA}), sau
dintre joncţiune şi contacte (R(Θ)_{JL}), pentru o anumită putere
disipată. Valoarea este exprimată în ^{o}C/W. Ideal, această valoare ar
fi zero, ceea ce ar înseamna că învelişul (carcasa) diodei ar fi un
conductor şi radiator termic perfect, fiind capabil să transfere
energiea sub formă de căldură dinspre joncţiune spre mediul exterior
(sau spre contacte) fără nicio diferenţă de temperatură existenţa în
grosimea carcasei. O rezistenţă termică ridicată se traduce prin faptul
că dioda va stoca o temperatură excesivă în jurul joncţiunii (punctul
critic), în ciuda eforturilor susţinute de răcire a mediului exterior
diodei; acest lucru duce la limitarea puterii maxime disipate.

*I_{R} - curentul maxim de polarizare inversă*, reprezintă valoarea
curentului prin diodă la polarizarea inversă şi aplicarea tensiunii de
polarizare inversă maximă de curent continuu(V_{DC}). Mai este cunoscut
şi sub numele de /curent de scăpări/. Ideal, această valoare ar fi zero,
deoarece o diodă perfectă ar bloca toţi curenţii atunci când este
polarizată inversă. În realitate, această valoarea este mică în
comparaţie cu valoarea curentului maxim de polarizare directă.

*C_{J} - capacitatea tipică a joncţiunii*, reprezintă capacitatea
intrinsecă joncţiunii, datorită comportării zonei de golire precum un
dielectric între anod şi catod. Această valoare este de obicei foarte
mică, de ordinul picofarazilor (pF).

*t_{rr} - timpul de revenire invers*, reprezintă durata de timp necesară
„stingerii” diodei atunci când tensiunea la bornele sale alternează
între polarizare directă şi polarizare inversă. Ideal, această valoare
ar fi zero: dioda se „stinge” imediat după inversarea polarităţii.
Pentru o diodă redresoare tipică, timpul de revenire este de oridinul
zecilor de microsecunde (ms); pentru o diodă de comutaţie rapidă, acest
timp poate ajunge la doar câteva nanosecunde (ns).

Majoritatea acestor parametrii variază cu temperatura sau alte condiţii
de operare, prin urmare, o singură valoarea nu poate descrie complet
niciun parametru. Prin urmare, producătorii pun la dispoziţie grafice
ale variaţiilor parametrilor cu temperatura (sau alte variabile).

** Circuite redresoare

Cea mai populară aplicaţia e diodelor este /redresarea/. Pe scurt,
redresarea reprezintă transformarea curentului alternativ în curent
continuu. Acest lucru implică folosirea unui dispozitiv ce permite
trecerea electronilor doar într-o singură direcţie, iar dioda realizează
tocmai acest lucru.

**** Redresorul monoalternanţă

Cel mai simplu circuit de redresare îl reprezintă redresorul
monoalternanţă. Acesta permite doar trecerea unei jumătăti a formei de
undă de curent alternativ înspre sarcină:

#+CAPTION: redresorul monoalternanţă
[[./poze/03258.png]]

Pentru majoritatea aplicaţiilor de putere însă, redresarea
monoalternanţă nu este suficientă. Conţinutul armonic al undei de ieşire
este foarte mare şi prin urmare dificil de filtrat. Mai mult, sursa de
tensiune alternativă este „văzută” de sursă doar odată la fiecare
jumătate de perioadă, ceea ce înseamnă că mare parte din capacitatea
sursei nu este folosită. Redresarea monoalternanţă este totuşi o
modalitatea foarte uşoară de reducere a puterii generate pe o sarcină
rezistive. Unele comutatoare cu rezistenţă reglabilă folosite la lămpi,
aplică întreaga tensiune de curent continuu pe filamentul „lămpii” în
poziţia „maxim”, şi doar o jumătate (folosind un redresor
monoalternanţă) din tensiunea maximă disponibilă pe celalaltă poziţie,
pentru o intensitate luminoasă mai scăzută:

#+CAPTION: utilizarea redresorului monoalternanţă; comutator cu
#+CAPTION: rezistenţă reglabilă cu două nivele
[[./poze/03259.png]]

Când întrerupătorul este în poziţie mediu, lampa incandescentă primeşte
aproximativ jumătate din puterea disponibilă la sursa de curent
alternativ. Datorită faptului că forma de undă monoalternanţa pulsează
mult mai rapid decât timpul necesar pentru încălzirea şi răcirea
filamentului, lampa nu „clipeşte”, ci, filamentul ei pur şi simplu
operează la o temperatură mai mică decât temperatura normală de
funcţionare.

**** Redresor dublă alternanţă cu punct median

Pentru redresarea şi folosirea ambelor alternanţe a undelor sinusoidale,
avem nevoie de o altă configuraţie a circuitului redresor, şi anume, un
redresor /dublă alternanţă/. Una dintre posibilităţi este realizarea
redresorului cu punct median, folosind un transformator cu priză mediană
pe înfăşurarea secundară şi două diode:

#+CAPTION: redresor dublă alternanţă cu punct median
[[./poze/03260.png]]

Putem înţelege mult mai bine funcţionarea acestui redresor dacă luăm pe
rând fiecare jumătate de perioadă (semi-perioadă). Să cosiderăm de
exemplu prima jumătate a perioadei, când polaritatea tensiunii de
alimentare este pozitivă (+) sus şi negativă (-) jos. În această
situaţie, doar dioda de sus va conduce, iar dioda de jos este blocată.
Sarcina „vede” prima jumătate a formei de undă sinusoidale, pozitiv sus
şi negativ jos. Doar partea de sus a înfăşurării secundare a
transformatorului conduce curent în acest caz:

#+CAPTION: redresor dublă alternanţă cu punct median; observarea primei
jumătăţi a periodei tensiunii de alimentare alternative
[[./poze/03261.png]]

În a doua parte a perioadei, polaritatea tensiunii alternative se
inversează. În acest caz, cealaltă diodă, cea de jos, şi cealaltă
jumătate a secundarului transformatorului, vor conduce curent, iar
celelalte porţiuni ale circuitului ce au fost active la pasul precedent,
nu vor conduce curent. Sarcina „vede” şi în acest caz o jumătate de
formă de undă sinusoidală, de /aceeiaşi/ polaritate ca şi în cazul
precedent: pozitiv în partea de sus şi negativ în partea de jos:

#+CAPTION: redresor dublă alternanţă cu punct median; observarea celei
de a doua jumătăţi a periodei tensiunii de alimentare alternative
[[./poze/03262.png]]

Un mare dezavantaj al acestei configuraţii este necesitatea folosirii
unui transformator cu priză mediană pe înfăşurarea secundară. Dacă
circuitul în cauză este un circuit de putere mare, mărimea şi costul
unui asfel de transformator pot fi suficient de mari. Prin urmare,
redresorul dublu alternanţa cu punct median este folosit doar în
aplicaţiile de putere mică.

Polaritatea sarcinii poate fi inversată prin inversarea direcţiilor
diodelor. Mai mult, diodele inversate pot fi conectate în paralel cu
configuraţia pozitivă deja existentă. Rezultatul este un redresor dublă
alternanţă cu polaritate dublă. Modul de conectare al diodelor este
acelaşi ca şi la redresorul în punte.

#+CAPTION: redresor dublă alternanţă cu punct median cu polaritate dublă
[[./poze/03444.png]]

**** Redresor dublă alternanţă în punte

Probabil că cel mai popular redresor este cel dublă alternanţă în punte.
Aceste utilizează patru diode conectate în punte:

#+CAPTION: Redresor dublă alternanţă în punte
[[./poze/03263.png]]

Direcţia curentului pentru semi-perioadele pozitive este prezentată în
figura de mai jos:

#+CAPTION: Redresor dublă alternanţă în punte; direcţia curentului
#+CAPTION: pentru semi-perioadele pozitive
[[./poze/03264.png]]

Direcţia curentului pentru semi-perioadele negative este prezentată în
figura de mai jos:

#+CAPTION: Redresor dublă alternanţă în punte; direcţia curentului
#+CAPTION: pentru semi-perioadele negative
[[./poze/03265.png]]

Indiferent de polaritatea intrării, curentul prin sarcină are aceeiaşi
direcţie de curegere. Cu alte cuvinte, o semi-perioadă negativă la sursă
este o semi-perioadă pozitivă pe sarcină. Curgerea curentului are loc
prin două diode serie, pentru ambele polarităti. Asfel, căderea de
tensiune pierdută dinspre sursă spre sarcină datorită diodelor este
dublă (0.7 · 2 = 1.4 V pentru Si) faţa de redresorul dubă alternanţă cu
punct median. Acest dezavantaj reprezintă însă o problemă doar pentru
sursele cu o tensiune de alimentarea foarte scăzută.

Modul corect de aşezare în punte al diodelor poate prezenta pentru
începători unele dificultăţi. O reprezentare alternativa, dar
echivalentă, a acestui circuit este mult mai uşor de ţinut minte şi de
înţeles. Este exact acelaşi circuit, doar că toate diodele sunt
poziţionate orizontal, şi toate indică în aceeiaşi direcţie:

#+CAPTION: Redresor dublă alternanţă în punte; reprezentare echivalentă
- toate diodele sunt poziţionate orizontal şi indică aceeiaşi direcţie
[[./poze/03266.png]]

Un avantaj al acestei notaţii este că poate fi uşor aplicată unei
versiuni trifazate a redresorului:

#+CAPTION: redresor trifazat dublă alternanţă în punte;
[[./poze/03267.png]]

...sau oricărei configuraţii polifazate:

#+CAPTION: redresor cu 6 faze dublă alternanţă în punte;
[[./poze/03268.png]]

**** Forma de undă a tensiunii redresate

În cazul redresării unui circuit de curent alternativ polifazat,
suprapunerea pulsurilor defazate produc o tensiune de curent continuu
mult mai „netedă” (cu un conţinut mai mic de curent alternativ) decât
cea produsă prin redresarea unei singure faze de curent alternativ.
Acesta este un avantaj important în circuitele redresoare de putere,
unde doar mărimea fizică a componentelor necesare pentru realizarea
filtrării ar impune unele limite.

#+CAPTION: forma de undă de curent continuu redresată pentru o sursă de
#+CAPTION: tensiune trifazată
[[./poze/03269.png]]

Indiferent de tipul redresării - monofazată sau polifazată - cantitatea
de tensiunea alternativă „amestecată” cu tensiunea de curent continuu de
ieşire a redresorului, poartă numele de /tensiune de riplu/, sau simplu
/riplu/. În majoritatea cazurilor, din moment ce la ieşire dorim o
tensiune de curent continuu pură, riplul reprezintă o tensiune nedorită.
Dacă puterile implicate nu sunt foarte mari, se pot folosi reţele de
filtrare pentru reducerea riplului tensiunii de ieşire.

Câteodată, metoda rectificării este descrisă numărând „pulsurile”
tensiunii de curent continuu pentru fiecare 360^{o} electrice. Un
redresor monofazat, monoalternanţă, este prin urmare un redresor cu /un
puls/, deoarece produce un singur puls într-o perioadă completă
(360^{o}) a formei de undă alternative. Un redresaor monofazata, dublă
alternanţă (indiferent dacă este cu punct median sau în punte), poate fi
numit redresor cu /două pulsuri/, deoarece produce două pulsuri de
tensiune continuă într-o perioadă a tensiunii de curent alternativ. Un
redresor trifazat, dublă alternanţă poate fi denumit redresor cu /şase
pulsuri/.

Notaţie 1Ph1W1P ?!?!?! -- ro?!!?

Este posibilă obţinerea unui număru dublu de pulsuri faţă de numărul
fazelor cu ajutorului unui redresor. Folosind transformatoare, putem
conecta în paralel un set de redresoare dublă alternanţă în punte asfel
încât să rezultă mai mult de 6 pulsuri de tensiune continuă pentru cele
trei faze ale curentului alternativ. Se introduce un defazaj de 30^{o}
între primarul şi secundarul transformatorului trifazat atunci
înfăşurările nu sunt de acelaşi tip. Cu alte cuvinte, un transformator
în configuraţie Y-Δ (stea-triunghi) sau Δ-Y (triunghi-stea), va prezenta
acest defazaj de 30^{o}, dar nu şi un transformator în configuraţie Y-Y
sau Δ-Δ. Acest fenoment poate fi exploatat prin utlizarea unui
transformator în configuraţie Y-Y conectat la un redresor în punte, iar
un alt transformator în configuraţie Y-Δ conectat la un al doilea
redresor în punte; cele două punţi redresoare le conectăm apoi în
parelel. Din moment de tensiunea de riplu dintre cele două redresoare
este defazată cu 30^{o}, tensiunea de riplu rezultată prin superpoziţia
lor va fi mai mică decât tensiunea de riplu luată individual pentru cele
două redresoare: 12 pulsuri pentru o perioadă (360^{o}) în loc de 6.

#+CAPTION: redresor polifazat dublu alternanţa cu două redresoare în
punte conectate în paralel, folosind un transformator primar şi două
#+CAPTION: secundare în configuraţie Y-Y, respectiv Y-Δ
[[./poze/03270.png]]

Sumar:

-  Redresarea este transformarea curentului alternativ în curent
   continuu
-  Un redresor monoalternanţa este un circuit ce permite aplicarea doar
   a unei semiperioade (o jumătate de perioadă) a tensiunii de curent
   alternativ asupra sarcinii, rezultând într-o polaritate
   non-alternantă a căderii de tensiune a sarcinii. Tensiunea de curent
   continuu rezultată prezintă o „pulsaţie” semnificativă
-  Un redresor dublă alternanţă este un circuit ce transformă întreaga
   perioadă (ambele semiperioade) a tensiunii de curent alternativ
   într-o serie de pulsuri neîntrerupte de tensiune de aceeiaşi
   polaritate. Tensiunea de curent continuu rezultată prezintă un număr
   mai mic de pulsuri
-  Redresarea tensiunii de curent alternativ polifazate rezultă într-o
   formă de undă de curent continuu mult mai „netedă” (tensiune de riplu
   mult mai scăzută) decât redresarea tensiunii monofazate

** Dioda Zener

La conectarea unei diode în serie cu un rezistor într-un circuit de
curent continuu, asfel încât dioda să fie polarizată direct, căderea de
tensiune la bornele diodei va rămâne aproximativ constantă pentru o
plajă largă de tensiuni de alimentare (figura de mai jos (a).

Conforma ecuaţiei diodei, curentul printr-o joncţiune P-N polarizată
direct este direct proporţională cu /e/ ridicat la puterea tensiunii
directe (tensiunea de polarizare directă). Deoarece ecuaţia este
exponenţială, curentul creşte foarte repede pentru creşteri modeste ale
căderii de tensiune. Cu alte cuvinte, căderea de tensiune la bornele
unei diode polarizate direct variază foarte puţin pentru variaţi mari
ale curentului prin diodă. În circuitul din figura de mai jos (a),
curentul prin diodă este limitate de tensiunea sursei de alimentare, de
rezistorul conectat în serie şi de căderea de tensiune la bornele
diodei, care după câte ştim, nu se îndepărtează foarte mult de valoarea
de 0.7 V. Dacă am fi să creştem tensiunea generată de sursă, căderea de
tensiune pe rezistor ar creşte cu aproape aceeiaşi valoare, iar căderea
de tensiune pe diodă ar creşte doar foarte puţin. Invers, o scădere a
tensiunii generată de sursă, rezultă într-o descreştere aproape identică
a căderii de tensiune pe rezistor şi doar într-o mică descreştere a
căderii de tensiune pe diodă. Pe scurt, putem spune că dioda
/stabilizează/ tensiunea la valoarea de 0.7 V.

Stabilizarea tensiunii este o proprietatea foarte folositoare. Să
presupunem că am construi un circuit, al cărei sarcini nu ar tolera
variaţii ale tensiunii sursei de alimentare, dar că acest circuit
trebuie să fie alimentat de o baterie, a cărei tensiune, după câte se
ştie, variază pe durata sa de funcţionare. Am putea folosi în acest caz
circuitul din figura de mai jos (a), iar circuitul în cauză să-l
conectăm la bornele diodei, asfel încât tensiunea de alimentare a noului
circuit să rămână stabilă la valoarea de 0.7 V.

Majoritatea circuitelor reale necesită însă o sursă de tensiune
stabilizată cu o valoare de peste 0.7 V. O modalitate de creştere a
tensiunii stabilizate este conectarea mai multor diode în serie, asfel
încât tensiunile de polarizare directă să se însumeze. De exemplu, dacă
am conecta zece diode în serie, valoarea tensiunii stabilizate ar fi de
zece ori mai mare faţă de cazul precedent, adică 7 V.

#+CAPTION: sursă de tensiune stabilizată folosind diode: (a) o singură
diodă (0.7 V); (b) zece diode conectate în serie (7 V)
[[./poze/03284.png]]

Atâta timp cât tensiunea bateriei nu scade sub 7 V, vor exista tot
timpul 7 V (tensiune stabilizată) între bornele celor diode conectate în
serie.

Dacă avem nevoie de tensiuni stabilizate şi mai mari, putem folosi şi
mai multe diode în serie, sau putem încerca o altă complet diferită,
folosindu-ne tot de diode. Ştim că tensiunea de polarizare a diodei este
o valoare aproximativ constantă pentru o plajă largă de condiţii, dar
acelaşi lucru este valabil şi pentru /tensiune (inversă) de
străpungere/, iar valoarea acestei tensiuni de străpungere este de
obicei mult mai mare decât tensiunea directă. Dacă inversăm polaritatea
diodei în circuitul stabilizator de mai sus, şi creştem tensiunea sursei
de alimentare până în punctul de străpungere al diodei, dioda va
stabiliza şi în acest caz tensiunea la acel punct de străpungere,
nepermiţând tensiunii să crească peste această valoare (figura de jos
(a)).

#+CAPTION: (a) tensiunea inversă de străpungere pentru o diodă de
siliciu este aproximativ 100 V; (b) simbolul diodei Zener
[[./poze/03285.png]]

Din păcate, când diodele redresoare normale ating punctul de stăpungere,
acest faptul duce şi la distrugerea acestora. Totuşi, se pot construi
diode speciale ce pot suporta tensiunea de străpungere fără distrugerea
completă a acestora. Acest tip de diodă poartă numele de /diodă Zener/,
iar simbolul este cel din figura de sus (b).

La polarizarea directă, diodele Zener se comportă precum diodele
redresoare standard: tensiunea direcţa are valoarea de 0.7 V, conform
ecuaţiei diodei. La polarizarea inversă însă, acestea nu conduc curentul
decât peste o anumită valoare a tensiunii de alimentare, valoare
denumită /tensiune Zener/; după atingerea acestei valori, dioda Zener va
putea să conducă un curent substanţil, dar va limita căderea de tensiune
la bornele sale la acea tensiune zener. Atâta timp când puterea disipată
sub formă de căldură nu depăşeşte limita termică a diodei, aceasta nu va
fi afectată în niciun fel.

Diodele zener sunt confencţionate cu tensiuni zener de câţiva volţi până
la sute de volţi. Tensiunea zener variază uşor cu temperatura, dar
acestea pot fi folosite cu succes ca dispozitive de stabilizare a
tensiunii datorită stabilităţii şi acurateţii lor în funcţionare.

#+CAPTION: circuit de stabilizare a tensiunii cu diodă zener; tensiunea
#+CAPTION: zener este de 12.6 V
[[./poze/03287.png]]

Observaţie! Orientarea diodei zener faţă de sursa de tensiune în circuit
de mai sus, este asfel încât dioda să fie polarizată invers. Acesta este
modul corect de conectare a diodelor zener în circuit! Dacă am fi să
conectăm dioda zener invers, asfel încât să fie polarizată direct,
aceasta s-ar comporta precum o diodă „normală”, iar tensiune de
polarizare directă ar avea o valoare de doar 0.7 V.

Ca şi oricare dispozitiv semiconductor, dioda zener este sensibilă la
temperatură. O temperatură excesivă poate duce la distrugerea diodei,
asfel că va trebui să se ţină seama de puterea maximă permisă a diodei
la proiectarea circuitelor. Interesant este faptul că, la distrugerea
diodei zener, datorită căldurii excesive, distrugerea rezultată duce la
/scurt-circuitarea/ diodei, nu la /deschiderea/. O asfel de diodă
„stricată” poate fi detectată foarte uşor, întrucât se comportă precum
un conductor electric: căderea de tensiune este aproape zero atât la
polarizarea directă cât şi la polarizarea inversă.

**** Exemplu practic de utilizare a diodei zener

Considerând circuitul precedent, vom rezolva matematic circuitul,
determinând toate tensiunile, curenţii şi puterile disipate, pentru o
tensiune zener de 12.6 V, o sursă de tensiune de 45 V şi o valoare a
rezistorului de 1.000 Ω (figura de mai jos (a)).

#+CAPTION: (a) stabilizator de tensiune cu diodă zener şi un rezistor de
1.000 Ω; (b) calcularea căderilor de tensiune şi ale curenţilor
[[./poze/03289.png]]

Să calculăm prima dată puterile pe rezistor şi pe diodă:

#+CAPTION: calcule matematice
[[./poze/13049.png]]

O diodă zener cu o putere de 0.5 W şi un rezistor cu o putere de 1.5 sau
2 W sunt suficiente pentru această aplicaţie.

Dacă puterea excesivă disipată este atât de importanţa, de ce nu am
proiecta un circuit asfel încât să existe o putere disipată minimă? De
ce nu am introduce un rezistor cu o valoare foarte mare a rezistenţei,
limitând prin urmare curentul şi menţinând puterea disipată la valori
foarte scăzute? Să luăm, de exemplu, următorul circuit cu un rezistor de
100 kΩ în loc de rezistorul de 1 kΩ din circuitul precedent. Atât
tensiunea de alimentarea cât şi tensiunea zener sunt cele din exemplul
precedent.

#+CAPTION: (a) stabilizator de tensiune cu diodă zener şi un rezistor de
100 kΩ [[./poze/03290.png]]

Având un curent de 100 de ori mai mic decât inainte (324 µA în loc de
32.4 mA), ambele valori ale puterilor disipate ar trebui să fie de 100
de ori mai mici:

#+CAPTION: calcule matematice
[[./poze/13050.png]]

Acestă configuraţie pare ideală. O putere disipată mai mică înseamnă
temperaturi de funcţionare mai mici atât pentru dioda zener cât şi
pentru rezistor şi o pierdere de energie mai mică în sistem.
Într-adevăr, o rezistenţă mai mare reduce puterile disipate din circuit,
dar, introduce o /altă/ problemă. Scopul unui stabilizator de tensiune
este alimentarea unui /alt circuit/ cu o tensiune stabilă. Va trebui
până la urmă să alimentăm un alt circuit cu 12.6 V, iar acest circuit
legat la bornele diodei zener va necesita şi el un anumit curent. Să
considerăm primul circuit, conectat de această dată la o sarcină de 500
Ω în paralel cu dioda zener:

#+CAPTION: (a) stabilizator de tensiune cu diodă zener şi un rezistor de
1.000 Ω; conectarea unei sarcini de 500 Ω în paralel cu dioda zener
[[./poze/03291.png]]

Dacă se menţine o tensiune de 12.6 V pe sarcina de 500 Ω, aceasta va
„trage” un curent de 25.2 mA. Pentru ca rezistorul de 1 kΩ în serie cu
sursa de tensiune, să aibă o cădere de tensiune de 32.4 V (45 V,
tensiunea sursei - 12.6 V, căderea de tensiune pe diodă), acesta va
trebui să conducă un curent de 32.4 mA. Acest lucru înseamnă ca prin
dioda zener va trece un curent de 7.2 mA.

Să considerăm acum al doilea circuit de stabilizare a tensiunii cu un
rezistor de 100 kΩ, alimentând aceeiaşi sarcină de 500 Ω. Ceea ce ar
trebui să facă acest circuit, este să menţină o cădere de tensiune de
12.6 V la bornele sarcini, la fel ca în circuitul precedent. Dar, după
cum putem vedea, circuitul stabilizator /nu poate/ realiza acest lucru:

#+CAPTION: (a) stabilizator de tensiune cu diodă zener şi un rezistor de
100 kΩ în serie; conectarea unei sarcini de 500 Ω în paralel cu dioda
#+CAPTION: zener
[[./poze/03292.png]]

Datorită prezenţei rezistorului foarte mare în serie cu sursa de
tensiune, pe sarcină va exista o cădere de tensiune de doar 224 mV, mult
mai puţin decât valoarea dorită de 12.6 V. De ce se întâmplă acest
lucru? Dacă am fi să avem 12.6 V pe sarcină, curentul prin sarcină ar fi
de 25.2 mA, la fel ca înainte. Acest curent de sarcină ar trebui să
treacă şi prin rezistorul serie de valoare mult mai mare faţă de cazul
precedent, iar căderea de tensiune necesară pentru susţinerea unui asfel
de curent de 25.2 mA ar trebui să fie de 2.520 V! Din moment ce nu avem
o tensiune aşa de mare la bornele sursei de alimentare, acest lucru nu
este posibil. De asemenea, putem observa, că în circuitul de mai sus
dioda este blocată.

Putem înţelege mai uşor situaţia de mai sus dacă îndepărtăm temporar
dioda zener din circuit şi analizăm doar comportamentul celor doi
rezistori:

#+CAPTION: (a) stabilizator de tensiune cu diodă zener şi un rezistor de
100 kΩ în serie; conectarea unei sarcini de 500 Ω în paralel cu dioda
#+CAPTION: zener; îndepărtarea temporară a diodei zener
[[./poze/03293.png]]

Circuitul stabilizator cu rezistorul de 100 kΩ are totuşi o anumită
valoare a rezistenţei sarcinii pentru care tensiunea la bornele sale
este de 12.6 V. Putem afla această valoare făcând un mic calcul.
Introducem toate valorile cunoscute într-un tabel, de forma celui de mai
jos:

#+CAPTION: tabel
[[./poze/13051.png]]

Căderea de tensiune pe rezistorul serie de 100 kΩ este diferenţa
căderilor de tensiune dintre sursă (coloana total) şi sarcină:

#+CAPTION: tabel
[[./poze/13052.png]]

Putem calcula curentul prin rezistorul serie folosind legea lui Ohm (I =
E/R):

#+CAPTION: tabel
[[./poze/13053.png]]

Fiind un circuit serie, curentul este acelaşi prin toate componentele:

#+CAPTION: tabel
[[./poze/13054.png]]

Putem acum calcula rezistenţa sarcinii folosind legea lui Ohm (R = E/I):

#+CAPTION: tabel
[[./poze/13055.png]]

Prin urmare, dacă rezistenţa sarcini este exact 38.889 kΩ, vom avea o
cădere de tensiune de 12.6 V la bornele sale, cu sau fără diodă. Orice
rezistenţa de sarcină mai mică decât această valoare va duce la o cădere
de tensiune mai mică de 12.6 V, cu sau fără diodă. Dacă inserăm şi dioda
zener conform configuraţiei iniţiale, căderea de tensiune maximă pe
sarcină va fi /stabilizată/ la o valoare maximă de 12.6 V pentru oricare
sarcină /mai mare/ decât 38.889 kΩ.

Cu valoarea iniţială a rezistorului serie de 1 kΩ, circuitul putea să
stabilizeze tensiunea chiar şi pentru o sarcină mult mai mică, de 500 Ω.
Ceea ce vedem este un compromis între puterea disipată şi valoarea
acceptabilă a sarcinii. Cu cât rezistorul serie este mai mare şi puterea
disipată este mai mică, cu atât valoarea minimă a rezistenţei sarcinii
trebuie să fie mai mare. Dacă vrem să stabilizăm tensiunea pentru o
sarcină mică (rezistenţă mică), circuitul trebuie asfel conceput încât
să suporte puteri mari de disipaţie.

**** Circuit limitator cu diode zener

Un circuit limitator ce „taie” vârfurile formei de undă aproximativ la
tensiunea zener a diodelor, este prezentat în figura de mai jos.
Circuitul este format din două ziode zenere conectate spate-în-spate.
Rolul rezistorului este de limitare a curentului prin diode, pentru
protecţia acestora:

#+CAPTION: circuit limitator cu diode zener
[[./poze/03445.png]]

Tensiunea de străpungere pentru cele două diode este fixată la 10 V.
Acest lucru duce la tăierea formei de undă la aproximativ 10 V. Diodele,
puse spate-în-spate, taie ambele vârfuri. Pentru semialternanţa
pozitivă, dioda de sus este polarizată invers. Caderea de tensiune pe
dioda de jos este 0.7 V, fiind polarizată direct. Asfel, tăierea exactă
a formei de undă se realizează în jurul valorii de 10.7 V. Acelaşi lucru
este valabil şi pentru semialternanţa negativă (-10.7 V):

#+CAPTION: circuit limitator cu diode zener; formele de undă a tensiunii
#+CAPTION: de alimentare şi a tensiunii de ieşire
[[./poze/23034.png]]

Sumar:

-  Diodele zener sunt proiectate să funcţioneze polarizate invers.
   Tensiunea la care aceste diode încep să conducă este denumită
   /tensiune zener/
-  Dioda zener poate funcţiona pe post de stabilizator de tensiune

* Tranzistorul

** Introducere

Un tranzistor bipolar cu joncţiune (BJT) este alcătuit din trei straturi
de materiale semiconductoare, fie de tipul PNP, fie de tipul NPN.
Fiecare strat are un nume specific şi un contact pentru conexiunea la
circuit:

#+CAPTION: tranzistorul bipolar cu joncţiune: (a) simbolul PNP; (b)
secţiune transversală PNP; (c) simbolul NPN; (d) secţiune transversală
NPN [[./poze/03071.png]]

Diferenţa funcţională dintre tranzistorul PNP şi NPN, este modul de
polarizare corectă a joncţiunii. Indiferent de starea în care se află,
direcţiile curenţilor şi polarităţile tensiunii sunt exact invers la
cele două tipuri de tranzistoare.

Tranzistorii sunt regulatori de curent controlaţi în curent. Cu alte
cuvinte, tranzistorii limitează valoarea curentului prin ei cu ajutorul
unui curent de control mai mic. Curentul principal, cel /controlat/,
pleacă dinspre emitor spre colector (tipul NPN), iar curentul mai mic
/de control/, pleacă dinspre emitor spre bază (tipul NPN). Pentru
tranzistorul de tip PNP, direcţia curenţilor este exact inversă.
Atenţie, folosim sensul real de deplasare al electronilor, prin urmare,
săgeţile indicate pe simbolurile elementelor semiconductoare vor indicat
tot timpul /împotriva/ direcţiei de deplasare al electronilor.

#+CAPTION: controlul tranzistorului bipolar cu joncţiune
[[./poze/03073.png]]

Denumirea tranzistoarelor bipolare vine de la faptul că deplasarea
electronilor prin ele are loc prin /două/ tipuri de material
semiconductor: P şi N. Cu alte cuvinte, există două tipuri de purtători
de sarcină, electroni şi goluri.

După cum se poate observa, curentul /de control/ şi curentul /controlat/
se însumează tot timpul pe emitor, iar deplasarea electronilor are loc
tot timpul /împotriva/ direcţiei săgeţii. Aceasta este prima şi cea mai
importantă regulă a tranzistoarelor: toţi curenţii trebuie să meargă în
direcţiile corecte pentru ca dispozitivul să funcţioneze ca şi regulator
de curent. De obicei, curentul de control este denumit /curent de bază/,
iar curentul controlat este denumit /curent de colector/, deoarece sunt
singurii curenţii ce trec pe la aceste terminale. Curentul pe emitor
este suma curenţilor de bază şi colector, în conformitatea cu legea lui
Kirchhoff pentru curent.

Atunci când nu există niciun curent prin bază, tranzistorul se comportă
precum un întrerupător deschis, iar trecerea curentului prin colector nu
este posibilă. Un curent de bază porneşte tranzistorul, acesta
comportându-se precum un întrerupător închis şi permiţând trecerea unui
curent proporţional prin colector. Curentul de colector este limitat de
curentul bazei, indiferent de valoarea căderii de tensiune pe colector.

Sumar:

-  
-  

** Tranzistorul pe post de întrerupător

Doarece curentul colectorului tranzistorului este limitat proporţional
de curentul bazei, acesta poate fi folosit pe poste întrerupător
controlat în curent. O cantitate relativ mică de electroni, prin bază,
poate exercita un control asupra unei cantităţi mult mai mari de
electroni prin colector.

Să presupunem că avem o lampă pe care vrei să o pornim/oprim cu ajutorul
unui întrerupător (figura de mai jos (a)):

#+CAPTION: (a) controlul unei lămpi cu ajutorul unui întrerupător; (b)
introducerea în circuit a unui tranzistor NPN în locul întrerupătorului;
(c) introducerea în circuit a unui tranzistor PNP în locul
#+CAPTION: întrerupătorului;
[[./poze/03075.png]]

Pentru exemplificare, să inserăm acum un tranzistor (b) în locul
întrerupătorului mecanic de la punctul (a). Ţineţi minte, curentul
controlat trebuie să treacă prin tranzistor de la colector spre emitor.
Din moment ce curentul controlat este cel prin lampă, trebuie să
poziţionăm colectorul şi emitorul tranzistorului în locul contactelor
întrerupătorului (a). Trebuie de asemenea să ne asigurăm că direcţia
curentului prin tranzistor este /împotriva/ săgeţii emitorului, pentru a
ne asigura că joncţiunea tranzistorului este polarizată corect (direct).

Putem de asemenea să folosim şi un tranzistor PNP pentru realizarea
acestui circuit (figura de mai sus(c)). Alegerea făcută între PNP şi NPN
este complet arbitrară, deşi, pentru exemplificarea funcţionării
tranzistoarelor, vom folosi în continuare cele de tipul NPN.

Întorcându-ne la exemplu cu tranzistorul NPN (b), ne găsim în situaţia
în care mai trebuie să adăugăm ceva în circuit pentru a avea un curent
de bază prin tranzistor. Fără o conexiune la terminalul bazei, curentul
prin aceasta va fi zero, iar tranzistorul va fi închis, ceea ce înseamnă
că lampa va fi tot timpul oprită. Ţineţi minte, că pentru un tranzistor
NPN, direcţia curentului de bază trebuie să fie dinspre emitor spre bază
(împotriva direcţiei săgeţii). Probabil că cel mai simplu lucru ar fi să
conectăm un întrerupător între baza şi colector, precum în figura de mai
jos (a):

#+CAPTION: controlul unei lămpi cu ajutorul unui tranzistor: (a)
tranzistor blocat; (b) tranzistor în stare de conducţie
[[./poze/03078.png]]

Dacă întrerupătorul este deschis (a), baza tranzistorului nu va fi
conectată la baterie şi nu va exista niciun curent prin ea. În această
situaţie, spune că tranzistorul este /blocat/. Dacă întrerupătorul este
închis (b), va exista un curent dinspre emitor spre bază, prin
întrerupător şi prin lampă (partea stângă) înapoi la terminalul pozitiv
al bateriei. Acest curent de bază va permite trecerea unui curent mult
mai mare dinspre emitor spre colector, iar lampa se va aprinde. În
această situaţie, în care curentul prin circuit este maxim, spunem că
tranzistorul este /saturat/.

Putem însă folosi ceva total diferit pentru a controla lampa
(pornit/oprit). De exemplu, putem folosi o pereche de celule solare
pentru generarea unei tensiuni de 1 V, pentru depăşirea tensiunii
directe de 0.7 V (V_{BE}) între bază şi emitor, tensiune necesară pentru
apariţia curentului de bază şi pornirea tranzistorului.

#+CAPTION: controlul unei lămpi cu ajutorul unui tranzistor acţionat de
#+CAPTION: o celulă solară
[[./poze/03079.png]]

Sau putem folosi mai multe termocuple conectate în serie pentru
generarea curentului bazei necesar pornirii tranzistorului:

#+CAPTION: controlul unei lămpi cu ajutorul unui tranzistor acţionat de
#+CAPTION: o termocuplă
[[./poze/03080.png]]

Putem folosi chiar şi un microfon, care cu o tensiune şi un curent
(printr-un aplificator) suficient de mari, ar putea pune tranzistorul în
funcţiune. Desigur, ieşirea microfonului va trebui redresată din curent
alternativ în curent continuu, pentru ca joncţiunea emitor-bază să fie
tot timpul polarizată direct:

#+CAPTION: controlul unei lămpi cu ajutorul unui tranzistor acţionat de
#+CAPTION: un microfon
[[./poze/03081.png]]

Ceea ce vrem să demonstrăm, este că /orice/ sursă de tensiune în curent
continuu, capabilă să pornească tranzistorul, poate fi folosită pentru
controlul lămpii, iar puterea acestei surse de tensiune trebuie să fie
doar o fracţiune din puterea circuitului controlat. Tranzistorul în
acest caz nu se comportă doar ca un întrerupător, ci şi ca un
/amplificator/: folosind un semnal de putere relativ mică pentru
/controlul/ unui semnal de putere relativ mare. Atenţie, puterea
necesară aprinderii lămpii este furnizată de bateria din circuitul
principal, şi /nu/ de celula solară, termocuplă sau microfon. Acestea
din urmă doar /controlează/ puterea bateriei pentru aprinderea lămpii.

Sumar:

-  Tranzistoarele pot fi folosite ca şi întrerupătoare pentru controlul
   puterii de curent continuu asupra sarcinii. Curentul controlat trece
   prin emitor-colector; curentul de control trece prin emitor-bază
-  Când curentul printr-un tranzistor este zero, spunem că acesta este
   /blocat/
-  Când curentul printr-un tranzistor este maxim, spunem că acesta este
   /saturat/

** Verificarea tranzistorului cu ohmmetrul

Tranzistorii se comportă precum două diode puse spate-în-spate atunci
când sunt verificaţi cu ajutorul multimetrului pe post de ohmmetru sau
cu funcţie „verificare diodă”, datorită celor trei straturi PNP sau NPN.
Tranzistorul de mai jos este de tip PNP; sonda neagră este terminalul
negativ (-) iar cea roşie corespunde terminalului pozitiv (+)

#+CAPTION: verificarea unui tranzistor PNP cu ajutorul unui ohmetru: (a)
joncţiunile bază-emitor şi bază-colector sunt polarizate direct,
rezistenţa este mică; (b) joncţiunile bază-emitor şi bază-colector sunt
#+CAPTION: polarizare invers, rezistenţa este infinită
[[./poze/03077.png]]

Dacă multimetrul este echipat cu funcţia „verificare diodă”, putem
folosi acea funcţie pentru aflarea tensiunii de polarizare directă a
joncţiunii P-N. În cazul unui tranzistor NPN, indicaţia aparatului de
măsură va fi exact invers.

**** Determinarea tipului şi contactelor unui tranzistor bipolar nemarcat

Dacă folosim funcţia „verificare diodă”, vom vedea că joncţiunea
emitor-bază are o tensiune directă mai mare decât joncţiunea
colector-bază. Această diferenţa a tensiunii directe se datorează
diferenţei concentraţiilor de dopaj dintre regiunile emitorului şi
colectorului: emitorul este un material semiconductor dopat mult mai
puternic decât colectorul, ceea ce duce la producerea unei tensiuni
directe mult mai mari a joncţiunii cu baza.

Cunoscând acest lucru, putem determina contactele unui tranzistor
nemarcat. Acest lucru este important deoarece nu există un standar cu
privire la modul de împachetare al tranzistorilor. Desigur, toţi
tranzistorii bipolari au trei contacte, dar poziţie lor fizică în cadrul
tranzistorului poate fi diferită de la un producător la altul.

Să presupunem că luăm un tranzistor la întâmplare, nemarcat, şi începem
să măsurăm cu ajutorul multimetrului setat pe funcţie „verificare
diodă”. După măsurarea tuturor combinaţiilor de contacte, ajungem la
următoarele rezultate:

#+CAPTION: tranzistor bipolar nemarcat
[[./poze/03084.png]]

**

între punctele 1(+) şi 2(-): OL

între punctele 1(-) şi 2(+): OL

între punctele 1(+) şi 3(-): 0.655 V

între punctele 1(-) şi 3(+): OL

între punctele 2(+) şi 3(-): 0.621 V

între punctele 2(-) şi 3(+): OL

Singurele combinaţii de contacte pe care putem măsura tensiunea sunt 1
şi 3 (sonda roşie pe 1 şi sonda neagră pe 3), şi 2 şi 3 (sonda roşie pe
2 şi sonda neagră pe 3). Aceste două citiri /trebuie/ să indice
tensiunea de polarizare directă a joncţiunii emitor-bază (0.655 V) şi a
joncţiunii colector-bază (0.621).

Putem acum căuta contactul comun ambelor seturi de măsurători
„conductive”. Acest contact trebuie să fie baza tranzistorului, deoarece
acesta este singurul strat, al dispozitivului format din trei straturi,
ce este comun ambelor seturi de joncţiuni PN (emitor-bază şi
colector-bază). În acest exemplu, contactul căutat este numărul 3, fiind
comun combinaţiilor 1-3 şi 2-3. În ambele măsurători, sonda /neagră/ (-)
a aparatului de măsură a venit în contact cu contactul 3, ceea ce ne
spune că baza acestui tranzistor este realizată dintr-un material
semiconductor de tip N. Prin urmare, tranzistorul în cauză este un
tranzistor bipolar de tip PNP, cu baza - contactul 3, emitor - contactul
1 şi colector - contactul 2.

#+CAPTION: tranzistor bipolar nemarcat; contactele determinate cu
#+CAPTION: ajutorul multimetrului
[[./poze/03085.png]]

După cum putem observa, baza tranzistorului în acest caz /nu/ este
contactul din mijloc al tranzistorului, aşa cum ne-am aştepta. Acest
lucru se întâmplă foarte des în practică. Singura modalitate prin care
ne putem asigura de corectitudinea contactelor este prin verificarea cu
ajutorului unui multimetru, sau cu ajutorul catalogului producătorului.

**** Determinarea integrităţii unui tranzistor

Ştiind faptul că un tranzistor se comportă precum două diode aşezate
spate-în-spate la testarea conductivităţii cu un aparat de măsură, dacă
în urma măsurătorilor descoperim că există continuitate în mai mult sau
mai puţine de două dintre cele şase combinaţii de contate, putem spune
cu singuranţă că tranzistorul este defect, sau ca dispozitivul aflat sub
inspecţie /nu/ este un tranzistor şi un cu totul alt dispozitiv!.

**** Modul de funcţionare al tranzistorului

Totuşi, modelul „celor două diode” nu poate explica funcţionarea
tranzistorului ca şi dispozitiv de amplifcare a semnalului.

Pentru ilustrarea acestui paradox, putem examina următorul circuit,
folosind diagrama fizică a tranzistorului pentru uşurarea explicaţiilor:

#+CAPTION: tranzistor bipolar pe post de întrerupător; diagrama fizică
[[./poze/03086.png]]

Săgeatea diagonală gri are direcţia deplasării electronilor prin
joncţiunea emitor-bază. Acest lucru este clar, din moment ce electroni
se deplasează dinspre emitorul de tip N spre baza de tip N: joncţiunea
este polarizată direct. Totuşi, joncţiunea bază-colector se comportă mai
ciudat. Săgeata îngroşată vericală indică direcţia de deplasare a
electronilor dinspre bază spre colector. Din moment ce baza este
realizată dintr-un material de tip P iar colectorul dintr-un
semiconductor de tip N, direcţia de deplasare a electronilor este
inversă faţă de direcţia normală de deplasare printr-o joncţiune P-N! În
mod normal, o joncţiune P-N nu ar permite deplasarea inversă a
electronilor, cel puţin nu fără a oferi o opoziţie extrem de mare.
Totuşi, un tranzistor saturat prezintă o opoziţie foarte mică faţă de
deplasarea electronilor de la emitor la colector, lucru demonstrat şi
prin faptul că lampa este aprinsă!

Prin urmare, modelul celor două diode puse spate-în-spate poate fi
folosit doar pentru înţelegerea modului de verificare al tranzistorilor
cu ajutorul aparatului de măsură, nu şi pentru înţelegerea funcţionării
acestora în circuitele practice.

#+CAPTION: modelul celor două diode puse spate-în-spate nu poate fi
folosi pentru explicare funcţionării tranzistorilor în circuitele reale
[[./poze/03087.png]]

Sumar:

-  Tranzistorul se comportă precum o pereche de diode conectate
   spate-în-spate atunci când este verificat cu ajutorul unui multimetru
   pe post de ohmmetru sau cu funcţia „verificare diodă”
-  Joncţiunea emitor-bază de tip P-N, are o tensiune directă puţin mai
   mare decât joncţiunea colector-bază de tip P-N, datorită dopajului
   mai puternic al emitorului. Acest lucru poate fi exploatat pentru
   identificarea tranzistorilor

** Zona activă de funcţionare a tranzistorului

Când baza nu este polarizată, şi prin urmare nu există curent între
emitor şi colector, spunem că tranzistorul este /blocat/. Invers, când
între emitor şi colector trece cantitatea maximă de curent permisă de
colector şi de sursa de putere, spunem că tranzistorul este /saturat/.
Dar, în cazul în care curentul controlat este mai mare decât zero dar
este sub valoarea maximă admisă de sursă şi de circuit, tranzistorul va
funcţiona între zonele de blocare şi saturare; în acest caz, spune că
tranzistorul funcţionează în /zona activă/.

Să considerăm următorul circuit teoretic:

#+CAPTION: circuit pentru exemplificarea zonei active de funcţionare a
#+CAPTION: tranzistorului
[[./poze/03088.png]]

Circuitul este format dintr-un tranzistor (Q_{1}) de tip NPN, alimentat
de o baterie (V_{1}) şi controlat printr-o sursă de curent (I_{1}).
Sursa de curent va genera un curent fix, generând o tensiune mai mică
sau mai mare pentru asigurarea acestui curent prin ea.

În această simulare, vom seta valoarea sursei de curent la 20 µA şi vom
varia tensiunea sursei (V_{1}) între 0 V şi 2 V; vom observa apoi
curentul ce trece prin sursă.

#+CAPTION: variaţia curent-tensiune pentru o tensiune de alimentare a
tranzistorului între 0 V şi 2 V şi un curent de alimentare constant de
20 µA; curentul prin colector este un curent constant de 2 mA
[[./poze/23000.png]]

Un curent de bază constant de 20 µA /controlează/ un curent maxim de 2
mA prin colector, de exact 100 de ori mai mare. Pentru această valoare a
curentului de baza, curentul prin colector nu poate creşte mai mult.
Putem observa de pe grafic că forma curbei este plată în afară de prima
porţiune, porţiune unde tensiunea bateriei (V_{1}) creşte de la 0 V la
0.25 V. În acest interval, curentul prin colector creşte rapid de la 0 A
la 2 mA.

Să observăm ce se întâmplă dacă lărgim plaja valorilor de tensiune a
bateriei, de la intervalul 0 - 2 V, la intervalul 0 - 50 V, menţinând un
curent de bază constant de 20 µA:

#+CAPTION: variaţia curent-tensiune pentru o tensiune de alimentare a
tranzistorului între 0 V şi 50 V şi un curent de alimentare constant de
20 µA; curentul prin colector este şi de această dată un curent constant
#+CAPTION: de 2 mA
[[./poze/23001.png]]

După cum era de aşteptat, rezultatul este acelaşi. Curentul prin
colector nu poate trece de 2 mA (de exact 100 de ori valoarea curentului
bazei!), cu toate că tensiunea bateriei (V_{1}) variază de la 0 V până
la 50 V. Putem trage concluzia că tensiunea dintre colector şi emitor nu
are niciun efect asupra curentului din colector, decât la valori foarte
mici (puţin peste 0 volţi). Peste această tensiune „critică”, valoarea
tensiunii nu mai are nicio importanţă pentru valoarea curentului
colectorului. Tranzistorul se comportă în acest caz precum un regulator
de curent, permiţând un curent de exact 2 mA prin colector, şi nu mai
mult.

Urmarea evidentă este creşterea curentului bazei, de la 20 µA la 75 µA,
menţinând tensiunea bateriei în intervalul 0 - 50 V:

#+CAPTION: variaţia curent-tensiune pentru o tensiune de alimentare a
tranzistorului între 0 V şi 50 V şi un curent de alimentare variabil
între 15 µA şi 75 µA; în acest caz există şi alte curbe de variaţie
#+CAPTION: curent-tensiune
[[./poze/23002.png]]

Pentru curentul maxim de bază, 75 µA, curentul prin colector este (din
nou) de 100 de ori mai mare, 7.5 mA şi din nou curba curent-tensiune
este plată, cu excepţia primei părti. Putem trage concluzia că factorul
decisiv ce contribuie la valoarea curentului prin colector este curentul
bazei, tensiunea bateriei (V_{1}) fiind irelevantă atâta timp cât se
situează peste o anumită valoare minimă.

*** Curbele caracteristice

Această relaţie dintre curent şi tensiune este fundamental diferită faţă
de relaţia curent-tensiune a rezistorului. În cazul rezistorului,
curentul creşte liniar pe măsură ce căderea de tensiune la bornele sale
creşte. În cazul tranzistorului, curentul dinspre emitor spre colector
are o valoare limită fixă, valoare peste care nu poate creşte,
indiferent de căderea de tensiune dintre emitor şi colector.

O reprezentare a tuturor acestor curbe (variaţii) curent-tensiune pe un
singur grafic, pentru un anumit tranzistor, poartă numele de /curbe
caracteristice/:

#+CAPTION: curbele caracteristice ale tranzistorului bipolar cu
#+CAPTION: joncţiune
[[./poze/03089.png]]

Trebuie înţeles faptul foarte important, că în graficul de mai sus, avem
trei variabile: tensiunea colector emitor (E_{colector-emitor}),
curentul de la emitor la colector (I_{colector}) şi curentul bazei
(I_{bază}). Pentru fiecare variaţie a curentului de bază, de la 5 µA la
20 µA la 40 până la 75 µA, vom avea o altă curbă caracteristică, şi
practic, pot exista o infinitate de curbe între aceste valori.

*** Factorul beta (factorul de amplificare în curent)

Din moment ce tranzistorul se comportă precum un regulator de curent,
limitând curentu colectorului printr-o proporţie fixă faţă de curentul
bazei, putem exprima această caracteristică standar a tranzistoarelor
printr-un raport, cunoscut sub numele de /factor beta/ sau /factor de
amplificare în curent/, şi simbolizat prin litera grecească β, sau prin
h_{fe}:

#+CAPTION: factorul beta
[[./poze/13016.png]]

Factorul β al oricărui tranzistor este determinat de modul său de
fabricare, şi este o mărime ce nu poate fi modificată după
confecţionarea acestuia. Este foarte greu să găsim doi tranzistori, de
acelaşi tip, care să posedă un factor beta identic, datorită
variabilelor fizice ce afectează valoarea acestuia. Dacă vrem să
construim un circuit în care avem nevoie de tranzistori cu β egali,
aceştia se pot cumpăra în seturi, la un preţ mai mare. Dar, construirea
unor circuite electronice cu asfel de dependinţe nu este indicată.

β nu rămâne constant pentru toate condiţiile de operare. Pentru un
tranzistor fizic, raportul beta poate varia cu un factor mai mare decât
trei între limitele curentului de operare. De exemplu, un tranzistor
marcat cu β = 50, poate în realitate să prezinte un raport I_{c} / I_{b}
de 30 sau chiar de 100, în funcţie de valoarea curentului prin colector,
temperatura tranzistorului, frecvenţa semnalului amplificat, plus alte
variabile. Deşi teoretic vom considera β ca fiind constant pentru
oricare tranzistor, în realitate acest lucru nu este valabil!

*** Modelul diodă-potenţiometru al tranzistorului

Pentru a înţelege mai uşor modul de funcţionare al tranzistorului, putem
considera următorul model teoretic:

#+CAPTION: modelul diodă-potenţiometru al tranzistorului (tip NPN)
[[./poze/03090.png]]

Conform acestui model, tranzistorul este o combinaţie dintre o diodă şi
un potenţiometru. Curentul prin dioda bază-emitor controlează rezistenţa
potenţiometrului colector-emitor, lucru evidenţiat prin linia întreruptă
dintre cele două componente, ceea ce duce la controlul curentului prin
colector. Tranzistorul de sus este de tipul NPN. Tranzistorul de tipul
PNP, va avea dioda bază-emitor inversată.

*** Modelul diodă-sursă-de-curent al tranzistorului

Un model mult mai precis însă, este cel din figura de mai jos:

#+CAPTION: modelul diodă-sursă-de-curent al tranzistorului (tip NPN)
[[./poze/03090.png]]

Conform acestui model, tranzistorul este o combinaţie dintre o diodă şi
o sursă de curent, ieşirea sursei de curen fiind un multiplu (raportul
beta) al curentului de bază. Acest model descrie mult mai precis
caracteristica intrare/ieşire al tranzistorului: curentul de bază
stabileşte o un anumit /curent/ în colector, şi nu o anumită
/rezistenţă/ colector-emitor, precum în cazul precedent. Din păcate,
folosirea unei surse de curent îi poate duce pe cei mai ne-experimentaţi
în eroare; un tranzistor /nu/ este în niciun caz o sursă de energie
electrică, dar pe model, faptul că sursa de energie este externă
tranzistorului, nu este aparentă.

Sumar:

-  Tranzistorul se află în /zona activă de funcţionare/, atunci când
   funcţionează între starea de blocare şi cea de saturaţie
-  Curentul bazei regulează curentul colectorului. Acest lucru înseamnă
   că prin colector nu poate trece un curent mai mare decât valoarea
   permisă de câtre curentul bazei
-  Raportul dintre curentul colectorului şi curentul bazei poartă numele
   de /factor beta/ sau /factor de amplificare în curent/ al
   tranzistorului, şi se notează cu β sau h_{fe})
-  β variază pentru fiecare tranzistor în parte
-  β variază pentru diferite condiţii de operare

** Amplificator cu tranzistor în conexiune emitor comun

Să reluăm exemplu studiat în secţiunile precedente, unde tranzistorul a
fost folosit pe post de întrerupător:

#+CAPTION: tranzistor NPN pe post de întrerupător
[[./poze/03079.png]]

Această configuraţie poartă numele de /conexiune emitor comun/ datorită
faptului că, ignorând bateria de alimentare, atât pentru sursa de semnal
(celula solară) cât şi pentru sarcină, contactul emitorului reprezintă
un punct comun celor două.

#+CAPTION: amplificator emitor comun: semnalele de intrare şi de ieşire
#+CAPTION: au ca punct comun contactul emitorului
[[./poze/03102.png]]

În exemplele precedente, am considerat că tranzistorul funcţionează
saturat (la capacitate maximă). Cunoscând faptul că, curentul prin
colector poate varia în funcţie de curentul bazei, putem controla
luminozitatea lămpii din acest circuit în funcţie de expunerea celulei
solare la lumină. Când intensitatea luminoasă ce cade pe celula solară
este minimă, lampa va lumina foarte slab. Pe măsură ce intensitatea
luminoasă ce cade pe celula solară creşte, va creşte şi intensitatea
luminoasă a lămpii.

Să presupunem acum că am dori să măsurăm intensitatea luminoasă cu
ajutorul celulei solare. Vrem să măsurăm de fapt intensitatea razei
incidente pe celula solară folosind curentul său de ieşire conectat la
un instrument de măsură (ampermetru). Una dintre soluţii ar consta în
conectarea ampermetrului direct la celula solară:

#+CAPTION: măsurarea intenstăţii luminoase cu ajutorului unui circuit
format dintr-o celulă solară şi un ampermetru pentru măsurarea
#+CAPTION: curentului de la ieşirea celulei
[[./poze/03093.png]]

Cu toate că această metodă funcţionează pentru măsurători moderate al
intensităţilor, ea nu poate fi folosită atunci când intensitatea
luminoasă scade sub o anumită valoare, datorită faptului că celula
solară trebuie să alimenteze şi ampermetrul iar precizia sistemului
scade foarte mult în acest caz. Să presupunem în continuare că în
exemplul de mai sus, suntem interesaţi de măsurători extrem de scăzute
ale intensităţilor luminoase. În acest caz, trebuie să căutăm o altă
soluţie.

Soluţia cea mai la îndemână este utilizarea unui tranzistor pentru
/amplificarea/ curentului generat de celula solară. Acest lucru înseamnă
că va exista o cantitate mult mai mare de curent disponibilă pentru
deviaţia acului indicator al aparatului de măsură, pentru o valoare mult
mai mică a curentului generat de celula solară.

#+CAPTION: amplificarea semnalului de curent generat de celula solară cu
ajutorului unui tranzistor în conexiune emitor-comun
[[./poze/03094.png]]

De această dată, curentul prin circuit (şi prin aparatul de măsură) va
fi de β ori mai mare decât curentul prin celula solară. Pentru un
tranzistor cu β = 100, aceast lucru reprezintă o creştere substanţială a
preciziei măsurătorii. Atenţie însă, puterea adiţională necesară
funcţionării aparatului de măsură este „colectată” de la bateria din
dreapta, nu de către celula solară. Tot ceea ce realizează celula solară
este /controlul/ curentului bateriei pentru furnizarea unei puteri mai
mari necesară funcţionării aparatului de măsură, puterea ce nu ar fi
putut fi generată de către celula solară însăşi.

Deoarece tranzistorul este un dispozitiv de regulare a curentului, iar
indicaţia aparatului de măsură depinde doar de curentul ce trece prin
bobina acestuia, indicaţia aparatului de măsură va depinde doar de
celula solară şi /nu/ de valoarea tensiunii generată de baterie. Acest
lucru înseamnă că acurateţea măsurătorii realizată de acest circuit va
fi independentă de condiţiile bateriei, un lucru extrem de important!
Tot ceea ce trebuie bateria să facă, este să genereze o anumită tensiune
minimă şi un curent suficient pentru funcţionarea ampermetrului.

Configuraţia emitor comun mai poate fi folosită şi pentru producerea
unei /tensiuni/ dependente de semnalul de intrare, în loc de /curent/.
Să înlocuim aşadar aparatul de măsură cu un rezistor şi să măsurăm
tensiunea dintre colector şi emitor:

#+CAPTION: căderea de tensiune dezvoltată pe un tranzistor în conexiune
#+CAPTION: emitor comun datorită curentului prin sarcină
[[./poze/03095.png]]

Când intensitatea luminoasă pe celula solară este zero, tranzistorul va
fi blocat şi se va comporta precum un întrerupător deschis între
colector şi emitor. Acest lucru va duce la apariţia unei căderi de
tensiune maxime între colector şi emitor, V_{ieşire}, tensiune egală cu
tensiunea de la bornele bateriei.

Când intensitatea luminoasă pe celula solară este maximă, celula solară
va duce tranzistorul în zona de saturaţie; acesta se va comporta precum
un întrerupător închis între colector şi emitor. Rezultatul va fi o
cădere de tensiune minime între colector şi emitor. Totuşi, această
tensiune de saturaţie dintre colector şi emitor este destul de mică,
câteva zecimi de volţi, în funcţie de tranzistorul folosit.

Pentru intensităţi luminoase ce se găsesc între aceste valori
(minim/maxim), tranzistorul va funcţiona în zona activă, iar tensiunea
de ieşire va fi undeva între zero volţi şi tensiunea bateriei. De
menţionat că tensiunea de ieşire a tranzistorului în configuraţie emitor
comun este /invers proporţională/ cu intensitatea semnalului de intrar.
Cu alte cuvinte, tensiunea de ieşire scade cu creşterea semnalului de
intrare. Din acest motiv, amplificatorul (cu tranzistor) în configuraţie
emitor comun poartă numele de amplificator /inversor/.

Să considerăm circuitul:

#+CAPTION: schema amplificatorului cu tranzistor în conexiune emitor
#+CAPTION: comun
[[./poze/03096.png]]

Graficul variaţiei tensiune-curent arată asfel (căderea de tensiune
dintre colector şi emitor şi curentul bazei):

#+CAPTION: amplificator cu tranzistor în conexiune emitor comun;
#+CAPTION: graficul variaţiei tensiune-curent
[[./poze/23003.png]]

La începutul simulării, curentul generat de sursă (celula solară) este
zero, tranzistorul este blocat iar căderea de tensiune între colector şi
emitor este maximă, şi anume 15 V, tensiunea bateriei. Pe măsură ce
curentul generat de celula solară începe să crească, tensiunea de ieşire
începe să scadă proportional, până când tranzistorul intră în starea de
saturaţie la curentul de bază de 30 µA. Putem observa foarte clar de pe
grafic că variaţia tensiunii este perfect liniară, până în momentul
saturării, unde nu atinge de fapt niciodată valoarea zero. Un tranzistor
saturat nu poate atinge niciodată o cădere de tensiune de exact 0 volţi
între colector şi emitor datorită efectelor joncţiunii sale interne.

*** Amplificarea semnalelor alternative

Adesea avem nevoie însă de un amplificator în curent alternativ. O
aplicaţia practică este utilizarea acestui tip de amplicare în sistemele
audio. Să reluăm circuitul cu microfon (figura de mai jos), dar să
încercăm de data aceasta să-l modificăm asfel încât să alimenteze un
difuzor în loc de lampă.

#+CAPTION: activarea tranzistorului cu ajutorul unei surse de sunet
[[./poze/03081.png]]

În circuitul original (cel de sus), am folosit o punte redresoare pentru
transformarea semnalului de curent alternativ al microfonului în
tensiune de curent continuu pentru polarizarea bazei tranzistorului. În
acel caz ne-a interesat doar să pornim lampa cu un semnal venit din
partea microfonului, iar această configuraţie şi-a îndeplinit scopul. De
data aceasta însă, vrem să reproducem un semnal de curent alternatv pe
difuzor. Acest lucru înseamnă ca nu mai putem redresa semnalul de ieşire
al microfonul, deoarece avem nevoie de semnalul de curent alternativ
nedistorsionat la intrarea tranzistorului. Să îndepărtăm aşadar puntea
redresoare din circuit şi să înlocuim lampa cu un difuzor:

#+CAPTION: amplificator cu tranzistor în conexiune emitor comun legat la
#+CAPTION: difuzor şi acţionat cu ajutorul unui semnal audio
[[./poze/03097.png]]

Fiindcă microfonul poate produce tensiuni mai mari decât tensiunea de
polarizare directă a joncţiunii bază-emitor, vom conecta şi un rezistor
în serie cu microfonul. Circuitul practic pe care îl vom analiza arată
asfel:

#+CAPTION: amplificator cu tranzistor în conexiune emitor comun legat la
difuzor şi acţionat cu ajutorul unui semnal audio; circuitul practic
[[./poze/03098.png]]

Graficul variaţiei tensiune-curent, tensiunea de alimentare, V_{1} (1,5
V, f = 2.000 Hz) cu roşu, curentul prin difuzor (mai mare de 10 ori pe
grafic decât curentul real, pentru observarea mai clară a acestuia), cu
albastru, este prezentat mai jos:

#+CAPTION: amplificator cu tranzistor în conexiune emitor comun legat la
difuzor şi acţionat cu ajutorul unui semnal audio; formele de undă ale
tensiunii de intrare şi a curentului emitor-colector (prin difuzor)
[[./poze/23004.png]]

Curentul prin difuzor este acelaşi cu cel prin baterie. Putem vedea că
semnalul de tensiune de intrare este un semnal sinusoidal cu semiperioda
pozitivă şi negativă, iar semnalul de curent de ieşire pulsează doar
într-o singură direcţie (semiperioda negativă). Sunetul reprodus de
difuzor în acest caz va fi extrem de distorsionat.

Ce s-a întâmplat cu circuitul în acest caz? De ce nu reproduce în
totalitate semnalul de tensiune în curent alternativ de la intrare? Să
revenim la modelul diodă-sursă-de-curent al tranzistorului pentru a
încerca elucidarea problemei:

#+CAPTION: modelul diodă-sursă-de-curent al tranzistorului
[[./poze/03091.png]]

Curentul pron colector este regular, sau controlat, printr-un mecanism
de curent constant ce depinde de curentul prin dioda bază-emitor.
Observaţi că ambele direcţii ale curentului sunt /uni-direcţionale/! În
ciuda faptului că se încearcă o amplificare de semnal în curent
alternativ, acesta este de fapt un dispozitiv de curent continuu, fiind
capabil să conducă curenţi doar într-o siungură direcţie. Chiar dacă
aplicăm o tensiune alternativă între bază şi emitor, electronii nu se
pot deplasa prin circuit în semi-perioada negativă a semnalului ce
polarizează invers joncţiunea bază-emitor (dioda). Prin urmare,
tranzistorul va fi blocat în acea porţiune a perioadei, şi va intra în
conducţie doar când polaritatea tensiunii de intrare este corectă, asfel
încât să polarizeze direct dioda bază-emitor, şi doar dacă acea tensiune
este suficient de mare pentru a depăşi tensiune de polarizare directă a
diodei. Reţineţi, tranzistorii sunt /dispozitive controlate în curent/:
aceştia controlează curentul prin colector în funcţie de existenţa
/curentului/ între bază şi emitor (curentul de bază), şi nu în funcţie
de /tensiunea/ bază-emitor.

Singura modalitate prin care tranzistorul poate reproduce întreaga formă
de undă pe difuzor, este menţinerea acestuia în zona activă pe întreaga
perioadă a undei, adică, trebuie să menţinem un curent prin bază în
toată această perioadă. Prin urmare, joncţiunea bază-emitor trebuie
polarizată direct tot timpul. Din fericire, acest lucru se poate realiza
prin conectarea unei surse de curent continuu în serie cu semnalul de
intrare:

#+CAPTION: adăugarea unei surse de tensiune în curent continuu pentru
polarizarea directă a jocţiunii bază-emitor pe toată perioada semnalului
#+CAPTION: de intrare
[[./poze/03099.png]]

Graficul variaţiei tensiune-curent arată de data aceasta asfel:

#+CAPTION: graficul variaţiei tensiune-curent
[[./poze/23005.png]]

Cu sursa de tensiune de polarizare (V_{polarizare}) conectată în serie
cu sursa de semnal, tranzistorul rămâne în zona activă de funcţionare pe
toată perioada undei, reproducând cu exactitate forma de undă de la
intrare pe difuzor. Observaţi că tensiunea de la intrare variază între
valorile de 0.8 V şi 3.8 V, o amplitudine vârf-la-vârf de exact 3 volţi
(2 * amplitudinea de vârf a sursei = 2 * 1,5 = 3 V). Curentul de ieşire,
pe difuzor, variază între zero şi aproximativ 300 mA, fiind defazat cu
180^{o} cu semnalul de intrare (al microfonului).

Dacă am conecta simultan mai multe osciloscoape în circuitul de mai sus,
formele de undă ale tensiunilor ar arăta asfel:

#+CAPTION: observarea formelor de undă ale tensiunilor în diferite
puncte critice ale unui amplificator cu tranzistor în conexiune
#+CAPTION: emitor-comun
[[./poze/03110.png]]

Amplificarea în curent al circuitului de mai sus este dată de factorul
beta β al tranzistorului, în acest caz particular, 100, sau 40 dB.
Amplificarea în tensiune însă, este puţin mai complicat de determinat.
Să urmărim graficul tensiunii pe difuzor (albastru) şi al tensiunii de
intrare pe tranzistor (roşu, bază-emitor):

#+CAPTION: graficul formelor de undă a tensiunii pe difuzor (albastru)
#+CAPTION: şi al tensiunii de intrare a tranzistorului (roşu)
[[./poze/23006.png]]

Dacă am lua aceeiaşi scală, de la 0 la 4 V, putem vedea că forma de undă
a tensiunii de ieşire are o amplitudine vârf-la-vârf mai mică decât
tensiunea de intrare. Dim moment ce amplificarea în tensiune a unui
amplificator este definită ca şi raportul dintre amplitudinile
semnalelor de curent alternativ, putem igonar componenta de curent
continuu ce separă cele două forme de undă. Chiar şi asa, tensiune de
intrare este mai mare decât cea de ieşire, ceea ce înseamnă ca
amplificarea în tensiune este sub-unitară.

Această amplificare mică în tensiune nu este caracteristică tuturor
amplificatoarelor emitor-comun, ci este consecinţa diferenţei mari
dintre rezistenţele de intrare şi ieşire. Rezistenţa de intrare (R_{1})
în acest caz este de 1.000 Ω, iar rezistenţa sarcinii (difuzor) este de
doar 8 Ω. Deoarece amplificarea în curent a amplifiatorului este
determinată doar de factorul beta (β) al tranzistorului, şi deoarece
acest factor este fix, amplificarea în curent nu se va modifica odată cu
variaţia nici uneia dintre cele două rezistenţe. Totuşi, amplificarea în
tensiune /depinde/ de aceste rezistenţe. Dacă mărim rezistenţa sarcinii,
căderea de tensiune pe aceasta va fi mai mare pentru aceleaşi valori ale
curenţilor, rezultând o formă de undă de ieşire mai mare. Să urmărim şi
graficul formelor de undă pentru sarcina de 30 Ω:

#+CAPTION: graficul formelor de undă a tensiunii pe difuzor (albastru)
şi al tensiunii de intrare a tranzistorului (roşu), pentru o sarcină de
30 Ω în loc de 8 Ω [[./poze/23007.png]]

De data aceasta, amplitudinea formei de undă a tensiunii de ieşire
(albastru) este mult mai mare decât tensiunea de intrare. Dacă ne uităm
mai atent, putem vedea că amplitudinea vârf la vârf este de 9 V, de 3
ori mai mare decât amplitudinea tensiunii de intrare. Mai exact,
tensiunea de intrare este de 1.5 V, iar cea de ieşire de 4.418 V. Să
calulăm aşadar raportul (factorul) de amplificare în tensiune (A_{V}):

#+CAPTION: calcule matematice
[[./poze/13018.png]]

Deoarece amplificarea în curent a amplificatorului emitor comun este
fixată de factorul β, iar tensiunile de intrare şi ieşire vor fi egale
cu produsul dintre curenţii de intrare şi ieşire şi rezistenţele
rezistorilor respectivi, putem scrie următoarea ecuaţie pentru
aproximarea amplificării în tensiune:

#+CAPTION: ecuaţia amplificării în tensiune a amplificatorului în
#+CAPTION: conexiune emitor comun
[[./poze/13017.png]]

Diferenţa dintre amplificarea reală (2.94) şi cea ideală (3), se
datorează imperfecţiunilor tranzistorilor în general.

*** Amplificator emitor comun cu tranzistor PNP

Până acum am folosit doar tranzistori de tipul NPN, dar putem la fel de
bine utiliza tranzistori NPN în /orice/ tip de configuraţie, atâta timp
cât polaritatea şi direcţiile curenţilor sunt cele corecte. Factorii de
amplificare în curent şi tensiune sunt aceeiaşi şi pentru amplificatorul
cu tranzistor PNP, doar polarităţile bateriilor sunt diferite:

#+CAPTION: amplificator în configuraţie emitor comun cu tranzistor de
#+CAPTION: tipul PNP
[[./poze/03112.png]]

Sumar:

-  Denumirea de /emitor-comun/ vine de la faptul că tensiunile de
   intrare şi de ieşire ale tranzistorului au ca şi punct comun
   contactul emitorului, neluând în considerare alte surse de putere
-  Tranzistorii sunt în principiu dispozitive de curent continuu: nu pot
   conduce curenţi în direcţie inversă la polarizarea inversă. Pentru a
   funcţiona cu semnale de curent alternativ, semnalul de intrare
   (alternativ) trebuie să conţină şi o componentă de curent continuu
   pentru menţinerea tranzistorului în zona activă de functionare pe
   toată durata perioadei semnalului de intrare
-  Tensiunea de ieşire, între emitor şi colector, a unui amplificator în
   conexiune emitor comun, este defazată cu 180^{o} faţă de tensiunea de
   intrare. Amplificatorul emitor comun mai este cunoscut din această
   cauză şi ca amplificator inversor
-  Amplificarea în curent a tranzistorului emitor-comun, cu sarcina
   conectată în serie cu colectorul, este egală cu β
-  Amplificarea în tensiune a tranzistorului emitor-comun este dată de
   relaţia A_{V} = β (R_{ieşire} / R_{intrare}), unde R_{ieşire}
   reprezintă rezistorul conectat în serie cu colectorul, iar
   R_{intrare} reprezintă rezistorul conectat în serie cu baza
   tranzistorului

** Amplificator cu tranzistor în conexiune colector comun

Configuraţa amplificatorului colector comun arată asfel:

#+CAPTION: configuraţia amplificatorului cu tranzistor în conexiune
#+CAPTION: colector comun
[[/sites/default/files/electronica\_analogica/03100.png]]

Denumirea de /colector comun/ vine de la faptul că, ignorând sursa de
alimentare (bateria), sursa de semnal şi sarcina au ca punct comun
contactul colectorului:

#+CAPTION: configuraţia amplificatorului cu tranzistor în conexiune
#+CAPTION: colector comun
[[/sites/default/files/electronica\_analogica/03101.png]]

Se poate observa că prin rezistorul de sarcină trece atât curentul
colectorului cât şi curentul bazei, fiind conectat în serie cu emitorul.
Amplificarea în curent a amplificatorului colector comun este cea mai
mare dintre toate configuraţiile, deoarece într-un tranzistor, cel mai
mare curent se regăseşte pe emitor, fiind suma dintre curentul bazei şi
al colectorului. Să analizăm însă circuitul de mai jos pentru a
descoperi particularităţile acestei configuraţii:

#+CAPTION: configuraţia amplificatorului cu tranzistor în conexiune
colector comun; circuit practic
[[/sites/default/files/electronica\_analogica/03103.png]]

Graficul variaţiei căderii de tensiune de ieşire - cădere de tensiune de
intrare, este următorul:

#+CAPTION: configuraţia amplificatorului cu tranzistor în conexiune
colector comun; variaţia tensiune ieşire - tensiune intrare
[[/sites/default/files/electronica\_analogica/23009.png]]

Faţa de conexiunea emitor comun, amplificatorul colector comun produce
la ieşire o cădere de tensiune de aceeiaşi polaritate cu tensiunea de
intrare. Pe măsură ce tensiunea de intrare creşte, creşte şi cea de
ieşire. Mai mult, tensiunea de ieşire, este aproape /identică/ cu
tensiunea de intrare, minus căderea de 0.7 V a joncţiunii P-N.
Indiferent de factorul beta al tranzistorului, sau de valoarea sarcinii,
amplificatorul colector comun are un factor de amplificare în tensiune
(A_{V}) extrem de apropiat de valoarea 1. Din această cauză, conexiunea
colector comun mai este denumită şi /repetor pe emitor/.

*** Explicaţie

Este relativ uşor de înţeles motivul pentru care căderea de tensiune pe
sarcina amplificatorului în colector comun este aproximativ egală cu
tensiunea de intrare. Dacă ne referim la modelul diodă-sursă-de-curent
al tranzistorului, putem vedea că, curentul bazei trebuie să treacă prin
joncţiunea P-N bază-emitor, joncţiune echivalentă unei diode redresoare.
Dacă această joncţiune este polarizată direct, va exista o cădere de
tensiune de aproximativ 0,7 V (siliciu) între terminalele acestia.
Această cădere de tensiune de 0,7 V nu depinde de amplitudinea
curentului de bază, asfel că putem considera această cădere de tensiune
ca fiind constantă:

#+CAPTION: configuraţia amplificatorului cu tranzistor în conexiune
colector comun; modelul diodă-sursă-de-tensiune pentru explicarea
comportamentului amplificatorului
[[/sites/default/files/electronica\_analogica/03104.png]]

Cunoscând polarităţile tensiunilor joncţiunii P-N bază-emitor şi a
rezistorului de sarcină, putem vedea că tensiunea de intrare /trebuie/
să fie egală cu suma celor două, în conformitatea cu legea lui Kirchhoff
pentru tensiune. Cu alte cuvinte, tensiunea sarcinii va fi tot timpul cu
aproximativ 0.7 V mai mică decât tensiunea de intrare, atunci când
tranzistorul se află în stare de conducţie.

*** Utilizarea unei surse de curent continuu

Pentru amplficarea semnalelor de curent alternativ cu ajutorul
configuraţiei colector comun, este nevoie de utilizarea unei surse de
tensiune în curent continuu (tensiune de polarizare), la fel cum a fost
cazul configuraţiei emitor comun. Rezultatul este însă de această dată
un amplificator ne-inversor.

#+CAPTION: configuraţia amplificatorului cu tranzistor în conexiune
colector comun; adăugarea sursei de tensiune în curent continuu pentru
polarizarea corectă a tranzistorului
[[/sites/default/files/electronica\_analogica/03105.png]]

Formele de undă a tensiunii de ieşire (albastru) şi a tensiunii de
intrare (roşu) sunt prezentate în graficul de mai jos:

#+CAPTION: formele de undă ale tensiunilor de intrare şi ieşire ale
amplificatorului colector comun
[[/sites/default/files/electronica\_analogica/23010.png]]

Dacă ar să conectăm mai multe osciloscoape în circuit, vom vedea că
formele de undă ale tensiunilor arată asfel:

#+CAPTION: configuraţia amplificatorului cu tranzistor în conexiune
colector comun; conectarea osciloscoapelor pentru vizualizarea formelor
#+CAPTION: de undă
[[/sites/default/files/electronica\_analogica/03111.png]]

*** Factorul de amplificare în curent

Din moment ce această configuraţie nu oferă nicio amplificare în
tensiune, singura amplificare realizată este în curent. Configuraţia
anterioară, emitor comun, oferea un factorul de amplificare în curent
egal cu factorul β al tranzistorului, datorită faptului că, curentul de
intrare trecea prin bază, iar curentul de ieşire (sarcină) trecea prin
colector, iar β este prin definiţie raportul dintre curentul de colector
şi curentul de bază. În configuraţia colector comun însă, sarcina este
conectată în serie cu emitorul, prin urmare, curentul de ieşire este
egal cu acest curent al emitorului. Dar curentul prin emitor este
curentul colectorului /plus/ curentul bazei. Acest lucru înseamnă o
amplificare în curent (A_{I}) egală cu β plus 1:

#+CAPTION: configuraţia amplificatorului cu tranzistor în conexiune
colector comun; calcularea factorului de amplificare în curent
[[/sites/default/files/electronica\_analogica/13020.png]]

*** Amplificator colector comun cu tranzistor PNP

Şi în acest caz, se pot utiliza tranzistori de tip PNP pentru realizarea
amplificatorului colector comun. Toate calculele sunt identice. Singura
diferenţă este inversarea polarităţii tensiunilor si a direcţiei
curenţilor:

#+CAPTION: configuraţia amplificatorului cu tranzistor de tip PNP în
conexiune colector comun;
[[/sites/default/files/electronica\_analogica/03113.png]]

*** Stabilizarea tensiunii cu tranzistor în conexiune colector comun

O aplicaţie populară a tranzistorului colector comun constă în
stabilizarea surselor de putere în curent continuu. Una dintre soluţii
utilizează diode zener pentru tăierea tensiunilor mai mari decât
tensiunea zener:

#+CAPTION: stabilizarea tensiunii cu ajutorul diodelor zener
[[/sites/default/files/electronica\_analogica/03106.png]]

Totuşi, curentul ce poate fi transmis sursei este destul de limitat în
această situaţie. În principiu, acest circuit regulează tensiunea la
bornele sarcinii prin menţinerea curentului prin rezistorul serie la
valori suficient de mari pentru ca întreaga putere în exces a sursei de
tensiune şa cadă pe rezistor; dioda zener va „trage” un curent necesar
menţinerii unei căderi de tensiune constante la bornele sale. Pentru
sarcini mari, ce necesită un curent mare pentru acţionarea lor, un
stabilizator de tensiune cu diodă zener ar trebui să şunteze un curent
mare prin diodă pentru a putea stabiliza tensiunea pe sarcină.

O metodă de rezolvare a acestei probleme constă în utilizarea unui
tranzistor în conexine colector comun pentru amplificarea curentului
prin sarcină, asfel ca dioda zener să nu fie nevoită să conducă decât
curentul necesar bazei tranzistorului.

#+CAPTION: stabilizarea tensiunii cu ajutorul diodelor zener şi a unui
tranzistor în conexiune colector comun pentru acţionarea sarcinii
[[/sites/default/files/electronica\_analogica/03107.png]]

Singura problemă este că tensiunea pe sarcină va fi cu aproximativ 0.7 V
mai mică decât căderea de tensiune pe dioda zener. Acest lucru poate fi
însă corectat prin utilizarea unei diode zener cu o tensiune zener mai
mare cu 0.7 V decât tensiunea necesară pentru aplicaţia în cauză.

*** Tranzistor Darlington

În unele aplicaţii, factorul de amplificare în curent al unui singur
tranzistor în configuraţie colector comun nu este suficient. În acest
caz, se pot conecta (etaja) mai mulţi tranzistori într-o /configuraţie
Darlington/:

#+CAPTION: tranzistori în configuraţie Darlington
[[/sites/default/files/electronica\_analogica/03108.png]]

Configuraţia Darlington constă în conectarea pe sarcina unui tranzistor
colector comun a unui alt tranzistor, multiplicând asfel factorii de
amplificare în curent al celor doi:

A_{I} = (β_{1} + 1)(β_{2} + 1), unde:

β_{1} - factorul beta al primul tranzistor

β_{2} - factorul beta al celui de al doilea tranzistor

Amplificarea în tensiune va fi şi de această dată apropiată de 1, cu
toate că tensiunea de ieşire va fi mai mică cu 1,4 V decât tensiunea de
intrare:

#+CAPTION: amplificator cu tranzistori în configuraţie Darlington
[[/sites/default/files/electronica\_analogica/03109.png]]

Tranzistorii în configuraţie Darlington pot fi cumpăraţi ca şi
dispozitive discrete, sau pot fi construiţi din tranzistori individuali.
Desigur, dacă se doreşte obţinerea unor curenţi şi mai mari, se pot
conecta chiar şi trei sau patru tranzistori în configuraţie Darlington.

Sumar:

-  Denumirea de /colector comun/ vine de la faptul că tensiunea de
   intrare şi cea de ieşire au ca şi punct comun terminalul colectorului
   tranzistorului, neluând în considerare sursele de putere din circuit
-  Amplificator colector comun mai este cunoscut şi sub numele de
   repetor pe emitor
-  Tensiunea de ieşire a unui amplificator în configuraţie colector
   comun este în fază cu tensiunea de intrare, ceea ce înseamnă că acest
   tip de amplificator este /ne-inversor/
-  Factorul de amplificare în curent (A_{I}) al amplificatorului
   colector comun este egal cu β plus 1, iar factorul de amplficare în
   tensiune (A_{V} este foarte aproape de 1
-  Conectarea în serie a mai multor tranzistori în configuraţie colector
   comun, poartă numele de /configuraţie Darlington/. Factorul de
   amplificare în curent rezultat este produsul dintre factorii de
   amplificare a fiecărui tranzistor din configuraţie

** Amplificator cu tranzistor în conexiune bază comună

Această configuraţie este mai complexă decât celelalte două, emitor
comun şi colector comun, şi este mai puţin folosită datorită
caracteristicilor ciudate de funcţionare:

#+CAPTION: amplificator în conexiune bază comună
[[./poze/03114.png]]

Denumirea de bază comună vine de la faptul că semnalul sursei de
alimentare şi sarcina au ca şi punct comun baza tranzistorului:

#+CAPTION: amplificator în conexiune bază comună; intrarea între emitor
#+CAPTION: şi bază, ieşirea între colector şi bază
[[./poze/03115.png]]

Probabil că cea mai ciudată caracteristică a acestui tip de configuraţie
constă în faptul că sursa de semnal de intrare trebuie să conducă întreg
curentul de pe emitor al tranzistorului, după cum este indicat în prima
figură prin săgeţile îngroşate. După câte ştim, curentul emitorului este
mai mare decât oricare alţi curenţi ai tranzistorului, fiind suma
curenţilor de bază şi de colector. În celelalte două configuraţii, sursa
de semnal era conectată la baza tranzistorului, curentul prin sursă
fiind asfel cel mai mic posibil.

Deoarece curentul de intrare este mai mare decât toţi ceilalţi curenţi
din circuit, inclusiv curentul de ieşire, amplificarea în curent a
acestui tip de amplificator este în realitatea /mai mică/ de 1. Cu alte
cuvinte, acest amplificator /atenuează/ curentul, nu-l amplifică. În
configuraţiile emitor şi colector comun, parametrul folosit pentru
amplificarea în curent este β, dar în configuraţie bază comună, avem
nevoie de un alt parametru de bază al tranzistorului: raportul dintre
curentul colectorului şi curentul emitorului, raport ce este tot timpul
mai mic decât 1, şi poartă numele de /factorul alfa/ (α).

*** Circuitul practic

Circuitul practic pe care îl vom studia, arată asfel:

#+CAPTION: amplificator în conexiune bază comună
[[./poze/03116.png]]

Graficul variaţiei tensiunii de ieşire cu tensiune de intrare arată
asfel:

#+CAPTION: amplificator în conexiune bază comună
[[./poze/23011.png]]

Putem observa din graficul de mai sus că tensiune de ieşire creşte de la
0 (tranzistor blocat) la 15.75 V (tranzistor saturat) pe câd tensiunea
de intrare creşte de la 0.6 V până la doar 1.2 V. Mai precis, tensiunea
de ieşire nu începe să crească decât după ce tensiune de intrare a
depăşite valoarea de 0.7 V, iar nivelul de saturaţie este atins pentru o
tensiune de intrare de 1.12. Acest lucru reprezintă o amplificare în
tensiune destul de mare, de 37.5. Putem observa de asemenea, că
tensiunea de ieşire (măsurată la bornele rezistorului de sarcină,
R_{sarcină}) creşte peste valoarea sursei de tensiune (15 V) la
saturaţie, datorită conectării în serie a celor două surse de putere.

O nouă analiză a circuitului, de data aceasta cu o sursă de semnal în
curent alternativ legată în serie cu o sursă de polarizare de curent
continuu, dezvăluie încă odată factorul mare de amplificare în tensiune:

#+CAPTION: amplificator în conexiune bază comună; adăugarea unei surse
#+CAPTION: de semnal în curent alternativ
[[./poze/03117.png]]

După cum se poate observa în figura de mai jos, semnalul de intrare
(roşu, mărit de 10 ori pentru uşurinţa vizualizării) este în fază cu cel
de ieşire (albastru), ceea ce înseamnă că amplificatorul bază comun este
non-inversor:

#+CAPTION: amplificator în conexiune bază comună; graficul formelor de
#+CAPTION: undă ale tensiunilor de intrare şi de ieşire
[[./poze/23012.png]]

Putem vizualiza formele de undă ale amplificatorului conectând mai multe
osciloscoape, simultan, în punctele de interes:

#+CAPTION: amplificator în conexiune bază comună; vizualizarea formelor
#+CAPTION: de undă ale tensiunilor
[[./poze/03118.png]]

Acelaşi lucru este valabil şi pentru un tranzistor PNP:

#+CAPTION: amplificator în conexiune bază comună; vizualizarea formelor
#+CAPTION: de undă ale tensiunilor; tranzistor tip PNP
[[./poze/03119.png]]

*** Calcularea factorului de amplificare în tensiune

Calcularea factorului de amplificare în tensiune pentru configuraţie
bază comună este destul de dificilă şi presupune aproximări ale
comportamentului tranzistorului ce sunt greu de măsurat direct. Fată de
celelalte configuraţii, unde amplificarea era determinată fie de
raportul dintre doi rezistori (emitor comun), fie avea o valoare fixă
(colector comun), în cazul de faţă această valoare depinde în mare
măsură de valoarea tensiunii de polarizare în curent continuu a
semnalului de intrare. Rezistenţa internă a tranzistorului între emitor
şi bază joacă un rol major în determinarea factorului de amplificare în
tensiune, iar această rezistenţă variază odată cu variaţia curentului
prin emitor.

Prin urmare, un factor de amplificare în curent subunitar şi un factor
de amplificare în tensiune imprevizibil, fac ca această configuraţie să
ofere puţine aplicaţii practice.

Sumar:

-  Denumirea de /bază comună/ vine de la faptul că tensiunile de intrare
   şi de ieşire ale amplificatorului au ca şi punct comun baza
   tranzistorului, neluând în considerare sursele de putere
-  Factorul de amplificare în curent al amplificatorului bază comună
   este tot timpul mai mic decât 1
-  Factorul de amplificare în tensiune depinde de rezistenţele de
   intrare şi de ieşire, cât şi de rezistenţa internă a joncţiunii
   emitor-bază a tranzistorului, rezistenţa ce variază cu variaţia
   tensiunii de polarizare în curent continuu. Această amplificare este
   însă foarte mare
-  Raportul dintre curentul colectorului şi curentul emitorului unui
   tranzistor, poartă numele de factor alfa (α). Pentru orice
   tranzistor, factorul alfa este subunitar (mai mic decât 1)

** Amplificatoare clasa A, B, AB, C şi D

După modul de reproducere la ieşire a formei de undă de la intrare,
amplificatoarele pot fi împărţite pe /clase/. Aceaste clase sunt
desemnate cu literele A, B, AB, C şi D.

*** Amplificator clasa A

În cazul amplificatoarelor de clasă A, întreg semnalul de intrare este
reprodus la ieşire. Acest mod de operare al tranzistorului poate fi
atins doar atunci când acest funcţionează tot timpul în zona activă,
neatingând niciodată punctul de saturaţie sau de blocare. Pentru
realizarea acestui lucru, este nevoie de o tensiune de polarizare de
curent continuu suficient de mare pentru funcţionarea tranzistorului
între zona de blocare şi cea de saturaţie. În acest fel, semnalul de
intrare în curent alternativ va fi perfect „centrat” între limita
superioară şi cea inferioară a nivelului de semnal al amplificatorului.

#+CAPTION: amplificator clasa A
[[./poze/03124.png]]

*** Amplificator clasa B. Configuraţia contratimp

Amplificatorul de clasă B este ceea ce am obţinut în cazul
amplificatorului emitor comun, cu semnal de intrare în curent alternativ
dar fără nicio tensiune de polarizare în curent continuu conectată la
intrare. În acest caz, tranzistorul petrece doar o jumătate de timp în
zona activă de funcţionare, iar în cealaltă jumătate de timp este
blocat, datorită faptului că tensiune de intrare este prea mică, sau
chiar de polaritate inversă, pentru a putea polariza direct joncţiunea
bază-emitor.

#+CAPTION: amplificator clasa B
[[./poze/03125.png]]

Folosit individual, amplificatorul de clasă B nu este foarte folositor.
De cele mai multe ori, distorsiunile foarte mari introduse în forme de
undă, prim eliminarea unei semialternanţe, nu sunt acceptabile. Totuşi,
această modalitate de polarizare a amplificatoarelor este folositoare
dacă se folosesc două amplificatoare de clasă B în configuraţie
/contratimp/ (push-pull), fiecare amplificator reproducând doar o
jumătate a formei de undă .

#+CAPTION: conectarea a două amplificatoare clasă B în contratimp
(push-pull) [[./poze/03126.png]]

Un avantaj al amplificatorului de clasă B (contratimp) faţă de cel de
clasă A, constă într-o capacitate mai mare a puterii de ieşire. În clasa
A, tranzistorul disipă o putere considerabilă sub formă de căldură
datorită faptului că acesta se află tot timpul în zona activă de
funcţionare. În clasa B, fiecare tranzistor conduce doar jumătate din
timp, iar în cealaltă jumătate este blocat, nu conduce curent electric,
şi prin urmare, puterea disipată sub formă de căldură este zero. Asfel,
fiecare tranzistor are timp de „odihnă” şi de răcire, atunci când
celălalt tranzistor se află în conducţie. Amplificatoarele de clasă A
sunt mai simplu de construit, dar sunt limitate doar la aplicaţiie de
putere joasă datorită căldurii generate.

*** Amplificator clasa AB

Amplificatoarele de clasă AB sunt undeva între clasa A şi clasa B;
tranzistorul conduce mai mult de 50% din timp, dar mai puţin de 100%.

*** Amplificator clasa C

Dacă semnalul de intrare al amplificatorului este uşor negativ (sursa de
tensiune în curent alternativ inversată), semnalul de ieşire va fi tăiat
şi mai mult faţă de semnalul de ieşire al amplificatorului de clasa B.
Tranzistorul va petrece majoritatea timpului în stare blocată:

#+CAPTION: amplificator clasa C
[[./poze/03127.png]]

Deşi această configuraţie nu pare practică, dacă se conectează un
circuit rezonant condensator-bobină la ieşire, semnalul ocazional produs
de amplificator la ieşire este suficient pentru punerea în funcţionare a
oscilatorului:

#+CAPTION: amplificator clasa C cu ieşire rezonantă
[[./poze/03127.png]]

Datorită faptului că tranzistorul este în mare parte a timpului blocat,
puterea la bornele sale poate fi mult mai mare decât în cazul celorlalte
două configuraţii văzute mai sus. Datorită dependenţei de circuitul
rezonante de la ieşire, acest amplificator poate fi folosit doar pentru
semnale de o anumită frecvenţă fixă.

*** Amplificator clasa D

Acest tip de amplificator este total diferit fată de amplificatoarele de
clasă A, B, AB sau C. Acesta nu este obţinut prin apliocarea unei
anumite tensiune de polarizare, precum este cazul celorlalte clase, ci
necesită o modificare a circuitului de amplificare. Nu vom intra pentru
moment în detaliile construirii unui asfel de amplificator, dar vom
discuta în schimb principiul său de funcţionare.

Un amplificator clasa D reproduce profilul formei de undă în tensiune de
la intrare prin generarea unui semnal de ieşire dreptunghiular cu o rată
de pulsaţie mare. /Factorul de umplere/ reprezintă raportul dintre
durata în care semnalul este maxim durata în care semnalul este zero. Cu
alte cuvinte, reprezintă durata de funcţionare al unui dispozitiv, în
general. Factorul de umplere variază odată cu amplitudinea instantanee a
semnalului de intrare.

#+CAPTION: principiul de funcţionare al amplificatorului clasă D;
#+CAPTION: formele de undă de intrare şi ieşire nefiltrată
[[./poze/03230.png]]

Cu cât amplitudinea instantanee a semnalului de intrare este mai mare,
cu atât factorul de umplere a formei de undă dreptunghiulare este mai
mare. Singurul motiv pentru folosirea amplificatorului de clasă D, este
evitarea funcţionării tranzistorului în zona activă de funcţionare;
tranzistorul va fi tot timpul fie blocat fie saturat. Puterea disipată
de tranzistor va fi foarte mică în acest caz. Dezavantajul metodei
constă în prezenţa armonicilor la ieşire. Din fericire, din moment ce
frecvenţa acestor armonici este mult mai mare decât frecvenţa semnalului
de intrare, acestea pot fi filtrate relativ uşor cu ajutorul unui filtru
trece-jos, rezultând un semnal de ieşire mult mai asemănător cu semnalul
de intrare original. Amplificatoarele de clasă D sunt folosite de obicei
în locurile unde este nevoie de puteri mari la frecvenţe raltiv joase,
precum invertoarele industriale (dispozitive ce transformă curentul
continuu în curent alternativ) şi amplificatoarele audio de înaltă
performanţă.

Sumar:

-  Amplificatorul clasa A se află în zona activă de funcţionare pe
   întreaga perioadă a formei de undă de la intrare, prin urmare,
   aceasta este reprodusă în totalitate la ieşire
-  Amplificatorul clasa B reproduce la ieşire doar o jumătate din forma
   de undăde la intrare: fie jumătatea pozitivă, fie pe cea negativă.
   Tranzistorul se află doar o jumătate din timp în zona activă de
   funcţionarea, iar în rest este blocat
-  Amplificatorul clasa AB este o configuraţie ce se află între
   amplficatorul de clasa A şi cel de clasă B în ceea ce priveşte timpul
   petrecut de acesta în zona activă de funcţionare
-  Clasa D presupune (re)-proiectarea amplificatorului, şi nu se bazează
   doar pe tensiunea de polarizare în curent continuu, aşa cum este
   cazul claselor precedente. Forma semnalului de ieşire este
   dreptunghiulară, iar factorul de umplere al acestuia depinde de
   amplitudinea instantanee a semnalului de intrare. Tranzistorii unui
   asfel de amplificator nu se află niciodată în zona activă de
   funcţionare, ei sunt fie blocaţi fie saturaţi. Eficienţa acestui tip
   de amplificator este mare datorită puterii dispiate sub formă de
   căldură foarte scăzută

** Punctul static de funcţionare al tranzistorului

O stare de /repaus/ se caracterizează prin faptul că semnalul de intrare
al circuitului este zero. /Curentul de repaus/, de exemplu, este
valoarea curentului dintr-un circuit, atunci când tensiunea aplicată la
intrare este zero. Tensiunea de polarizare directă (curent continuu)
forţează un nivel diferit al curentului colector-emitor prin tranzistor
pentru un semnal de intrare zero, faţă de cazul în care tensiunea de
polarizare directă nu ar exista. Prin urmare, valoarea tensiunii de
polarizare într-un circuit de amplificare, determină valorile de repaus
ale acestuia.

/Punctul static de funcţionare/ al unui tranzistor reprezintă
coordonatele de funcţionare ale tranzistorului în zona activă de
funcţionare (vezi secţiunea precedetă).

Pentru un amplificator de clasa A, curentul de repaus trebuie să fie
exact între valoarea sa de saturaţie şi valoarea sa de blocare.
Amplificatoarele de clasa B şi C au un curent de repaos zero, din moment
ce acestea sunt proiectate pentru funcţionarea în zona de blocare,
atunci când nu este aplicat niciun semnal la intrare. Amplificatoarele
de clasa AB, au un curent de repaus foarte mic, puţin peste zona de
blocare. Pentru a ilustra grafic acest lucru, se trasează o /dreaptă de
sarcină/ peste curbele caracteristice ale tranzistorului, pentru
ilustrarea modului de funcţionare atunci când tranzistorul este conectat
la o sarcină de o anumită valoare:

#+CAPTION: trasarea dreptei de sarcină pe curbele caracteristice ale
#+CAPTION: tranzistorului
[[./poze/03144.png]]

O dreaptă de sarcină reprezintă graficul tensiunii colector-emitor
pentru un anumit domeniu al curenţilor de colector. În partea din
dreapta jos, tensiunea este maximă şi curentul este zero, reprezentând o
condiţie de blocare. În stânga sus, tensiunea este zero, iar curentul
este maxim, reprezentând o condiţie de saturaţie. Punctele de
intersecţie ale dreptei cu, curbele caracteristice, reprezintă condiţii
de operare reale al tranzistorului pentru acei curenţi de bază.

Punctul static de funcţionare poate fi reprezentat pe acest grafic
printr-un siplu punct la intersecţia unei curbe caracteristice cu
dreapta de sarcină. Pentru un amplificator de clasa A, punctul static de
funcţionare se va situa pe mijlocul dreptei de sarcină.

#+CAPTION: punctul static de funcţionare al amplificatorului clasa A
[[./poze/03145.png]]

În acest caz particular, punctul static de funcţionare se află pe curba
de 40 µA a curentului de bază. Dacă schimbăm însă rezistenţa sarcinii
acestui circuit cu o rezistenţă mai mare, acest lucru va afecta panta
dreptei de sarcină, întrucât o rezistenţă de sarcină mai mare va limite
curentul maxim prin colector la saturaţie, dar nu va modifica tensiunea
de blocare colector-emitor. Grafic, rezultatul este o dreaptă de sarcină
cu un punct de saturaţie (stânga sus) diferit, dar cu un punct de
blocare (dreapta jos) identic:

#+CAPTION: punctul static de funcţionare al amplificatorului clasa A;
modificarea pantei dreptei de sarcină prin creşterea valorii rezistenţei
#+CAPTION: sarcinii
[[./poze/03146.png]]

Putem observa că în această situaţie, dreapta de sarcină /nu/ mai
intersectează curba caracteristică de 75 µA pe porţiunea sa orizontală.
Acest lucru este foarte important de realizat, deoarece porţiunea
ne-orizontală a curbei caracteristice reprezintă, după cum am mai
menţionat, o condiţie de saturaţie a tranzistorului (curentul
colector-emitor nu mai poate fi controlat prin intermediul curentului
bazei). Prin urmare, pentru un curent al bazei de 75 µA, tranzistorul
(amplificatorul) va fi saturat.

Pentru menţinerea funcţionării liniare (fără distorsiuni),
amplificatoarele cu tranzistori nu ar trebui să funcţioneze în zona de
saturaţie, adică, acolo un dreapta de sarcină nu intersectează curbele
de sarcină pe porţiunea lor orizontală. Vom mai adăuga câteva curbe
caracteristice pe grafic, pentru a putea observa până unde putem
„impinge” tranzistorul prin creşterea curentului bazei fără ca acesta să
intre în zona de saturaţie.

#+CAPTION: punctul static de funcţionare al amplificatorului clasa A;
adăugarea unor curbe de sarcină suplimentară pentru observarea intrării
#+CAPTION: în zona de saturaţie
[[./poze/03147.png]]

Se poate vedea de pe grafic că cel mai înalt punct de pe dreapta de
sacină ce intersectează curbele de sarcină ale tranzistorului pe
porţiunea orizontală, este pentru curba de 50 µA (curentul de bază).
Acest punct ar trebui considerat nivelul maxim al semnalului de intrare
pentru funcţionarea amplificatorului de clasă A. De asemenea, tot pentru
funcţionarea corectă a amplificatorului de clasă A, tensiunea de
polarizare ar trebui să fie astfel încât punctul static de funcţionare
să se regăsească la mijlocul drumului între punctul maxim de funcţionare
şi punctul de blocare:

#+CAPTION: noul punct static de funcţionare al amplificatorului clasa A;
[[./poze/03148.png]]

Asfel, noul punct static de funcţionare, ales pe cale grafică, ne spune
că, pentru funcţionarea corectă a amplificatorului de clasă A, pentru
sarcina în cauză, curentul bazei trebuie să aibă o valoare de
aproximativ 25 µA. Cunoscând această valoare, putem determina mai apoi
şi tensiune de polarizare directă în curent continuu.

Sumar:

-  Punctul static de funcţionare reprezintă valoarea curentului bazei
   pentru care tranzistorul funcţionează corect
-  Pentru amplificatorul de clasă A, punctul static de funcţionare se
   află la jumătatea distanţei dintre punctul de blocare şi zona de
   saturaţie a dreptei de sarcină

** Metode de polarizare ale tranzistorului

Până în acest moment, am folosit o sursă de tensiune de curent continuu
(baterie) conectată în serie cu semnalul de intrare în curent alternativ
pentru polarizarea tranzistorului, indiferent de clasa de funcţionare
din care făcea parte. În realitate, conectarea unei baterii cu o
tensiune precisă la intrarea amplificatorului nu este o soluţie deloc
practică. Chiar dacă am putea găsi o baterie care să producă exact
cantiatea de tensiune necesară pentru o anumită polarizare, acea
tensiune nu poate fi menţinută pe toată durata de funcţionare a
bateriei. Când aceasta începe să se descarce, tensiunea sa de ieşire
scade, iar amplificatorul se ve îndrepta spre clasa de funcţionare B.

Să (re)-considerăm acest circuit, de exemplu:

#+CAPTION: utilizarea unei baterii conectate în serie cu sursa de semnal
în curent alternativ pentru polarizarea tranzistorului
[[./poze/03099.png]]

Includerea unei baterii cu o tensiune de polarizare (V_{polarizare})
într-un circuit de amplficare, nu este practică în realitate. O metodă
mult mai practică pentru obţinerea tensiunii de polarizare este
folosirea unei reţele divizoare de tensiune conectată la bateria de 15
V, baterie care oricum este necesară pentru funcţionarea
amplificatorului. Circuitele divizoare de tensiune sunt şi ele uşor de
proiectat şi construit, prin urmare, să vedem cum arată o asfel de
configuraţie:

#+CAPTION: folosirea unui circuit divizor de tensiune pentru polarizarea
#+CAPTION: tranzistorului
[[./poze/03130.png]]

Dacă alegem o pereche de rezistori R_{2} şi R_{3} a căror rezistenţe să
producă o tensiune de 2.3 V pe rezistorul R_{3} dintr-o tensiune totală
disponibilă de 15 V (R_{2} = 8.644 Ω, R_{3} = 1.533 Ω, de exemplu), vom
obţine o tensiune de polarizare în curent continuu de 2.3 V între baza
şi emitorul tranzistorului, atunci când nu există semnal de intrare.
Singura problemă este că, această configuraţie conectează sursa de
semnal de curent alternativ direct în paralel cu rezistorul R_{3} al
divizorului de tensiune. Acest lucru nu este acceptabil, deoarece sursa
de curent alternativ va „învinge” tensiunea de curent continuu de la
bornele rezistorului R_{3}. Componentele conectate în paralel /trebuie/
să posede acelaşi tip de tensiune la bornele lor; prin urmare, dacă o
sursă de curent alternativ este conectată direct la bornele unui
rezistor dintr-un divizor de tensiune de curent continuu, sursa de
curent alternativ va „învinge” tot timpul, prin urmare, nu va exista
nicio componentă de curent continuu în forma de undă a semnalului.

O modalitate prin care această configuraţie poate funcţiona, deşi este
posibil să nu fie evident /de ce/, este prin conectarea unui
/condensator de cuplaj/ între sursa de curent alternativ şi divizorul de
tensiune, asfel:

#+CAPTION: conectarea unui condensator de cuplaj între sursa de semnal
de curent alternativ şi circuitul divizor de tensiune pentru polarizarea
#+CAPTION: tranzistorului
[[./poze/03131.png]]

Condensatorul formează un filtru trece-sus între sursa de tensiune în
curent alternativ şi divizorul de tensiune în curent continuu; întregul
semnal (aproximativ) de curent alternativ va trece înspre tranzistor,
iar tensiunea de curent continuu nu va putea ajunge la sursa de semnal.
Acest lucru este mult mai clar dacă ne folosim de teorema superpoziţiei,
conform căreia, orice circuit liniar poate fi analizat considerând că
doar o singură sursă de alimentare funcţionează în acelaşi timp în
circuit. Rezultatul/efectul final poate fi aflat prin însumarea
algebrică a efectelor tuturor surselor de putere luate individual. Dacă
am separa condensatorul şi divizorul de tensiune R_{2}--R_{3} de restul
amplificatorului, am înţelege mai bine cum funcţionează această
superpoziţie între curentul continuu şi cel alternativ.

Dacă luăm în considerare doar sursa de semnal de curent alternativ, şi
un condensator cu o impedanţă arbitrară mică la frecvenţa semnalului,
majoritatea semnalului de curent alternativ se va regăsi pe rezistorul
R_{3}. Datorită impedanţei foarte mici a condensatorului de cuplaj la
frecvenţa de semnal, acesta se comportă precum un scurt-circuit (fir
simplu), prin urmare, poate fi omis din figura de mai jos:

#+CAPTION: aplicarea teoremei superpoziţiei; studierea circuitului de
intrare al amplificatorului atunci când doar sursa de semnal de curent
#+CAPTION: alternativ este conectată în circuit
[[./poze/03133.png]]

Dacă ar fi să conectăm doar sursa de tensiune de curent continuu
(bateria de 15 V), condensatorul se va comporta precum un circuit
deschis, prin urmare nici acesta şi nici sursa de semnal de curent
alternativ nu vor avea niciun efect asupra modului de funcţionare al
divizorului de tensiune R_{2}--R_{3}:

#+CAPTION: aplicarea teoremei superpoziţiei; studierea circuitului de
intrare al amplificatorului atunci când doar sursa de tensiune de curent
continuu (bateria de 15 V) este conectată în circuit
[[./poze/03134.png]]

Folosind teorema superpoziţiei, şi combinând cele două analize separate
ale circuitului, obţinem o tensiune (de superpoziţie) de aproximativ 1.5
V curent alternativ şi 2.3 V curent continuu, tensiuni ce vor fi
aplicate la intrarea tranzistorului. Observaţi în circuitul considerat
mai jos, că tranzistorul /nu/ a fost conectat:

#+CAPTION: aplicarea teoremei superpoziţiei; efectele combinate ale
#+CAPTION: celor două surse de tensiune
[[./poze/03132.png]]

Folosind un condensator de 100 µF, putem obţine o impedanţă de 0.8 Ω la
frecvenţa de 2.000 Hz:

#+CAPTION: aplicarea teoremei superpoziţiei; efectele combinate ale
#+CAPTION: celor două surse de tensiune
[[./poze/23013.png]]

Putem observa că acest circuitu distorsionează puternic forma undei
curentului de ieşire (albastru). Unda sinusoidală este tăiată pe
majoritatea semi-alternanţei negativă a semnalului de tensiune de
intrare (roşu). Acest lucru ne spune că tranzistorul intră în starea de
blocare, deşi nu ar trebui. De ce se întâmplă acest lucru? Această nouă
metodă de polarizare ar trebui să genereze o tensiune de polarizare în
curent continuu de 2.3 V.

Dacă în circuit avem doar condensatorul şi divizorul de tensiune format
din R_{2}--R_{3}, acesta va furniza o tensiune de polarizare de exact
2.3 V. Totuşi, dupa ce conectăm tranzistorul la acest circuit, lucrurile
se schimbă. Curentul existent prin baza tranzistorului se va aduna la
curentul deja existent prin divizor şi va reduce tensiunea de polarizare
disponibilă pentru tranzistor. Folosind modelul diodă-sursă-de-curent al
tranzistorului, problema polarizării devine mai clară:

#+CAPTION: conectarea tranzistorului la reţeaua formată din condensator
şi divizorul de tensiune; analiza circuitului folosind modelul
#+CAPTION: diodă-sursă-de-curent al tranzistorului
[[./poze/03135.png]]

Ieşirea unui divizor de tensiune depinde nu doar de mărimea rezistorilor
săi componenţi, ci şi de cantitatea de curent „divizată” de aceasta spre
o sarcină. Joncţiunea P-N a tranzistorului reprezintă o sarcină datorită
căreia tensiunea de curent continuu la bornele rezistorului R_{3} scade;
curentul de polarizare se însumează cu cel de pe rezistorul R_{3},
modificând raportul rezistenţelor calculat înainte, când am luat în
considerare doar cei doi rezistori, R_{2} şi R_{3}. Pentru obţinerea
unei tensiuni de polarizare de 2.3 V, valorile rezistorilor R_{2} şi/sau
R_{3} trebuiesc ajustate pentru compensarea efectului curentului de
bază. Pentru /creşterea/ tensiunii de polarizare de pe R_{3}, putem
scădea valoarea lui R_{2}, creşte valoarea lui R_{3}, sau ambele.

Folosind noi valori pentru cei doi rezistori (R_{2} = 6 kΩ, R_{3} = 4
kΩ), graficul formelor de undă corespunde unui amplificator de clasă A,
exact ceea ce urmăream:

#+CAPTION: modificarea rezistorilor duce la obţinerea unui semnal de
curent de ieşire nedistorsionat, semnal tipic pentru un amplificator de
#+CAPTION: clasa A
[[./poze/23014.png]]

Sumar:

-  Tensiunea de polarizare în curent continuu, necesară pentru
   funcţionarea amplificatoarelor de clasă A şi C, poate fi obţinută
   prin utilizarea unui divizor de tensiune şi un condensator de cuplaj.
   Această configuraţie este folosită practic în locul bateriei
   conectate în serie cu sursa de semnal de curent alternativ de la
   intrare

** Cuplajul de intrare şi cuplajul de ieşire

*** Cuplaj de intrare

**** Cuplaj capacitiv

Pentru a rezolva problemele de polarizare în curent continuu ale
amplificatorului, fără utilizarea unei baterii conectată în serie cu
sursa de semnal de curent alternativ, am folosit un divizor de tensiune
conectat la sursa de tensiune de curent continuu deja existentă în
circuit. Pentru a putea folosi această configuraţie cu semnale de curent
alternativ, am „cuplat” semnalul de intrare la divizor printr-un
condensator (cuplaj capacitiv), condensator ce s-a comportat precum un
filtru trece-sus. Folosind acest filtru, impedanţa foarte scăzută a
sursei de semnal de curent alternativ nu a putut scurt-circuite căderea
de tensiunea de curent continuu de pe rezistorul de jos al divizorului
de tensiune. O soluţie simplă la prima vedere, dar care prezintă şi
dezavantaje.

Cea mai evidentă problemă este că, amplificatorul poate acum să
amplifice doar semnale de curent alternativ. O tensiune constantă de
curent continuu, aplicată la intrare, va fi blocată de către
condensatorul de cuplaj. Mai mult, din moment ce reactanţa
condensatorului este dependentă de frecvenţa, semnalele de curent
alternativ de frecvenţe joase nu vor fi amplificate la fel de mult
precum semnalele de frecvenţe înalte. Semnalele ne-sinusoidale vor fi
distorsionate, din moment ce condensatorul va răspunde diferit la
fiecare dintre armonicele sale constituente. Un exemplu extrem ar fi un
semnal dreptunghiular de frecvenţa joasă:

#+CAPTION: un semnal de intrare dreptunghiular, de frecvenţă joasă,
conectat la intrarea unui amplifcator folosind un condensator de cuplaj
#+CAPTION: la intrare, este puternic distorsionat la ieşire
[[./poze/03136.png]]

**** Cuplaj direct

În situaţiile în care problemele ridicate de cuplajul capacitiv nu pot
fi tolerate, se poate folosi un /cuplaj direct/. Cuplajul direct
foloseşte rezistori în locul condensatorilor.

#+CAPTION: folosirea cuplajului direct la intrarea
#+CAPTION: tranzistorului/amplificatorului
[[./poze/03138.png]]

Această configuraţie nu este dependentă de frecvenţa, fiindcă nu avem
niciun condensator pentru filtrarea semnalului de intrare.

Dacă un cuplaj direct amplifică atât semnale de curent continuu cât şi
semnale de curent alternativ, de ce să folosim cuplaje capacitive în
primul rând? Unul dintre motive ar fi evitarea tensiunii naturale de
polarizare în curent continuu prezentă în semnalul de amplificat. Unele
semnale de curent alternativ conţin şi o coponentă de curent continuu
direct de la sursă, ce nu poate fi controlata, iar această tensiune
necontrolată înseamnă ca polarizarea tranzistorului este imposibilă.

Un alt motiv pentru utilizarea unui cuplaj capacitiv este lipsa
atenuării semnalului de la intrare. În cazul cuplajului direct printr-un
rezistor, atenuarea semnalului de intrare, asfel că doar o parte din
acesta mai ajunge la baza tranzistorului, este un dezaventaj demn de
luat în considerare. Unele aplicaţii necesită atenuarea semnalului de
intrare într-o oarecare măsură, pentru prevenirea intrării
tranzistorului în zona de saturaţie sau de blocare, asfel că o atenuare
existentă pe cuplajul de intrare este oricum folositoare. În alte
situaţii însă, /nu/ este permisă atenuarea semnalului de intrare sub
ncio formă , pentru obţinerea unei amplificării în tensiunea cât mai
bune; în acest caz, un cuplaj direct nu este o soluţie foarte bună.

*** Cuplaj de ieşire

În circuitul din exemplu, sarcina este reprezentată de un difuzor.
Majoritatea difuzoarelor sunt electromagnetice: acestea folosesc forţa
generată de un electromagnet uşor, suspendat într-un câmp magnetic
permanent, pentru deplasarea unui con de plastic sau hârtie, deplasare
ce produce vibraţii în aer, care mai apoi sunt interpretate de sistemul
auditiv ca fiind sunete. Aplicând o tensiune de o singură polaritate,
conul se deplasează spre exterior; dacă inversăm polaritatea tensiunii,
conul se deplasează spre interior. Pentru a putea utiliza întreaga
libertate de mişcare a conului, difuzorul trebuie să primească o
tensiune de curent alternativ pură (să nu conţină curent continuu). O
componentă de curent continuu va tinde să deplaseze permanent conul de
la poziţia sa naturală din centru, iar deplasarea sa înainte-înapoi va
fi limitată la aplicarea unei tensiuni de curent alternativ ca urmare a
acestui fapt.

Dar în circuitul nostru de mai sus, tensiunea aplicată la bornele
difuzorului este de /o singură/ polaritate (tensiune alternativă +
componentă de curent continuu), deoarece difuzorul este conectat în
serie cu tranzistorul, iar tranzistorul nu poate conduce curent decât
într-o singură direcţie. Acest lucru nu este acceptabil pentru niciun
amplificator audio.

**** Transformator de cuplaj

Prin urmare, trebuie să izolăm difuzorul faţă de componenta de curent
continuu a curentului de colector, asfel încât acesta să primească doar
tensiune de curent alternativ. O modalitate de realizare a acestui
lucru, este cuplarea circuitului de colector al tranzistorului la
difuzor prin intermediul unui transformator:

#+CAPTION: conectarea colectorului tranzistorului la difuzor prin
#+CAPTION: intermediul unui condensator de cuplaj
[[./poze/03140.png]]

Tensiunea indusă în secundarul transformatorului (legat la difuzor) se
va datora strict /variaţiilor/ curentului de colector, datorita faptului
că inductanţa mutuală a unui transformator funcţionează doar la
/variaţiile/ curentului prin înfăşurare. CU alte cuvinte, doar
componenta de curent alternativ al curentul de colector va fi cuplată la
secundar pentru alimentarea difuzorului.

Această metodă funcţionează foarte bine, dar, transformatoarele sunt de
obicei mari şi grele, mai ales în aplicaţiile de putere mare. De
asemenea, este dificil de proiectat nu transformator care să fie folosit
într-o plajă largă de frecvenţe, ceea ce este şi cazul amplifcatoarelor
audio. Mai rau decât atât, curentul continuu prin înfăşurarea primară
duce la magnetizarea miezului doar într-o singură polaritate, ceea ce
înseamnă ca transformatorul se va satura mult mai uşor într-una dintr-e
polarităţile semnalului de curent alternativ decât în cealaltă.

**** Cuplaj capacitiv

O altă metodă de izolare a componentei de curent continuu din semnalul
de ieşire, este utilizarea unui condensator de cuplaj pe ieşire, într-o
manieră similară cuplajului capacitiv de intrare:

#+CAPTION: folosirea cuplajului capacitiv la ieşirea amplificatorului
pentru eliminarea componentei de curent continuu pe sarcină
[[./poze/03141.png]]

Circuitul de mai sus seamănă foarte bine cu un amplificator în conexiune
emitor comun, având colectorul tranzistorului conectat la baterie
printr-un rezistor. Condensatorul se comportă precum un filtru
trece-sus; majoritatea semnalului de curent alternativ se va regăsi pe
difuzor, dar tensiunea de curent continuu va fi blocată de către filtru.
Din nou, valoarea acestui condensator de cuplaj este aleasă asfel încât
impedanţa la frecvenţa semnalului să fie cât mai mică.

*** Conectarea etajelor

Blocarea tensiunii de c.c. de la ieşirea unui amplificator, fie prin
utilizarea unui transformator sau a unui condensator, este folositoare
nu doar în cazul conectării unui amplificator la o sarcină, ci şi la
cuplarea unui amplificator la un alt amplificator. Amplificatoarele cu
mai multe etaje sunt folosite adesea pentru obţinerea unor factori de
amplificare mult mai mari decât este posibil utilizând un singur
tranzistor.

#+CAPTION: amplificator cu trei etaje în configuraţie emitor comun,
#+CAPTION: conectate prin condensatori de cuplaj
[[./poze/03142.png]]

Deşi fiecare etaj se poate cupla direct cu următorul, prin intermediul
unui rezistor în loc de condensator, acest lucru face ca întreg
amplificatorul să fie /foarte/ sensibil la variaţiile tensiunii de
polarizare în c.c., datorită faptului că această tensiune va fi
amplificată în fiecare etaj odată cu semnalul de c.a. Dar, dacă etajele
sunt cuplate capacitiv între ele, tensiunea de c.c. al unui etaj nu
influenţează tensiune de polarizare al următorului etaj, deoarece
trecerea acestuia este blocată.

De asemenea, etajele pot fi cuplate prin intermediul transformatoarelor,
dar acest lucru nu se relalizează prea des în practică, datorită
problemelor menţionate mai sus. O excepţie o reprezintă amplificatoarele
de radio-frecvenţă, unde se utilizează transformatoare de cuplaj mici,
cu miez de aer (fiind asfle imuni la efectele de saturaţie), ce fac
parte dintr-un circuit rezonant pentru blocarea trecerii armonicilor de
frecvenţe nedorite dintr-un etaj la celălalt. Circuitele rezonante se
folosesc doar atunci când frecvenţa semnalului rămâne constantă, ceea ce
este valabil în cazul circuitelor de radio frecvenţă.

#+CAPTION: amplificator de radio-frecvenţă; ilustrarea folosirii
#+CAPTION: cuplajului cu transformator
[[./poze/03143.png]]

Trebuie menţionat că /este/ posibilă cuplarea directă a
amplificatoarelor. În cazurile în care circuitul trebuie să amplifice şi
semnale de c.c., aceasta este singura alternativă.

** Amplificatoare cu reacţie

Dacă un anumit procent din semnalul de ieşire al amplifiatorului este
conectat la intrarea acestuia, asfel încât amplificatorul amplifică o
parte din propriul său semnal de ieşire, rezultatul va fi un
/amplificator cu reacţie/. Prin /reacţie pozitivă/ se înţelege creşterea
amplitudinii semnalului de intrare, iar o /reacţie negativă/ duce la
scăderea semnalului de intrare.

*** Amplificator cu reacţie negativă

Un amplificator echipat cu reacţie negativa este mai stabil,
distorsionează mai puţin semnalul de intrare şi, în general, este
capabil de amplificarea unor frecvenţe mai largi. Dezavantajul este un
factor de amplificare mai scăzut.

Să examinăm un amplificator simplu, iniţial fără reacţie:

#+CAPTION: amplificator emitor comun, fără reacţie
[[./poze/03311.png]]

Configuraţia amplificatorului de mai sus este emitor comun, cu o reţea
de polarizare formată din divizorul de tensiune R_{1}--R_{2}.
Condensatorul cuplează semnalul de intrare în c.a., asfel încât sursa de
semnal să nu conţină o componentă de c.c. datorită divizorului de
tensiune R_{1}--R_{2}. Rolul rezistorului R_{3} este de a controla
amplificarea în tensiune, şi l-am putea îndepărta pentru o amplificare
în tensiune maximă.

La fel ca în cazul tuturor amplificatoarelor emitor comun, şi acesta
/inversează/ semnalul de intrare. Putem vedea mai jos formele de undă
ale tensiunilor de intrare şi ieşire:

#+CAPTION: amplificator emitor comun, fără reacţie; observarea formelor
#+CAPTION: de undă de la intrare şi ieşire
[[./poze/03312.png]]

**** Reacţia negativă între colector şi bază

Datorită faptului că semnalul de ieşire este inversat (defazat cu
180^{o} (antifază)), orice conxiune între ieşirea (colector) şi intrarea
(bază) tranzistorului va duce la apariţia unei reacţii negative:

#+CAPTION: introducerea reacţiei negative pe colector duce la
#+CAPTION: descreşterea semnalului de ieşire
[[./poze/03313.png]]

Rezistenţele R_{1}, R_{2}, R_{3}, şi R_{reacţie} funcţionează împreună
precum o reţea de semnale, asfel că tensiunea de la baza tranzistorului
(faţă de pământ) reprezintă o medie o tensiunii de intrare şi a
tensiunii de reacţie negativă, rezultând un semnal de o amplitudine
redusă la intrarea amplificatorului. Asfel, amplificatorul de mai sus,
va avea un factoru de amplificare mai redus, dar o liniaritate
îmbunătăţiă (reducerea distorsiunilor) şi o bandă de frecvenţe mărită.

**** Reacţia negativă între emitor şi împământarea circuitului

Aceasta nu este însă singura modalitate de introducere a reacţiei
negative într-un amplificator emitor comun. O altă metodă, deşi mai greu
de înţeles la început, constă în introducerea unui rezistor între
terminalul emitorului şi împământarea circuitului:

#+CAPTION: introducerea reacţiei negative pe emitor în configuraţia
#+CAPTION: amplificatorului emitor comun
[[./poze/03314.png]]

În acest caz, căderea de tensiune pe rezistorul de reacţie va fi direct
proporţională cu valoarea curentului prin emitorul tranzistorului,
opunându-se în acest fel influenţei semnalului de intrare asupra
joncţiunii bază-emitor a tranzistorului. Să ne uităm mai atent la
joncţiunea emitor-bază pentru a ne da seama de efectele introducerii
acestui rezistor în circuit:

#+CAPTION: amplificator emitor comun fără reacţie
[[./poze/03315.png]]

Atunci când nu avem rezistorul de reacţie în circuit (R_{reacţie}),
tensiunea de intrare (V_{intrare}) ce trece de condensatorul de cuplaj
şi de reţeaua formată din rezistorii R_{1}/R_{2}/R_{3}, se va regăsi în
totalitate pe joncţiunea bază-emitor a tranzistorului sub forma
tensiunii de intrare (V_{B-E}). Cu alte cuvinte, fără R_{reacţie},
V_{B-E} = V_{intrare}. Prin urmare, dacă V_{intrare} creşte cu 100 mV,
atunci şi V_{B-E} creşte cu 100 mV: variaţia uneia este egală cu
variaţia celeilalte, din moment ce ambele tensiunii sunt egale.

Să examinăm acum efectele introducerii rezistorului R_{reacţie} între
emitor şi împământare:

#+CAPTION: amplificator emitor comun cu reacţie între emitor şi
#+CAPTION: împământare
[[./poze/03316.png]]

De data aceasta, V_{reacţie} + V_{B-E} = V_{intrare}. Odată cu
introducerea rezistenţei de reacţie în bucla (V_{intrare}, V_{B-E}),
V_{B-E} nu va mai fi egală cu V_{intrare}. Ştim faptul că rezistorul
R_{reacţie} va avea o cădere de tensiune la bornele sale proporţională
cu valoarea curentului prin emitor, valoare ce este controlată de
curentul de bază, curent ce este la rândul lui controlat de căderea de
tensiune pe joncţiunea bază emitor (V_{B-E}) a trnazistorului. Asfel,
dacă tensiunea de intrare creşte, acest lucru va duce la creşterea lui
V_{B-E}, ce duce la creşterea curentului bazei, ce duce la creşterea
curentului prin colector (sarcină), ce cauzează creşterea curentului
prin emitor, care la rândul lui va determina creşterea căderii de
tensiune pe rezistorul de reacţie R_{reacţie}. Dar această creştere a
căderii de tensiune pe R_{reacţie} se scade din tensiune de intrare
(V_{intrare}), lucru ce duce la reducerea căderii de tensiune între bază
şi emitor (V_{B-E}); creşterea reală a lui V_{B-E} va fi de fapt mai
mică decât creşterea lui V_{intrare}. O creştere de 100 mV a tensiunii
de intrare nu va mai duce la o creştere de 100 mV a tensiunii de
polarizare bază-emitor, întrucât cele două tensiuni /nu/ sunt egale
între ele.

Ca urmare, tensiunea de intrare exercită un control mai redus asupra
tranzistorului faţă de cazurile precedente, iar amplificarea în tensiune
este şi ea redusă ca urmare a introducerii rezistorului de reacţie.

*** Deriva termică

În circuitele emitor comun practice, reacţia negativă nu este doar un
lux, ci o necesitate pentru funcţionarea stabilă a circuitului. Într-o
lume perfectă, am putea construi şi utiliza un amplificator emitor comun
fără reacţie negativă, iar acest lucru ne-ar furniza o amplificare mare
în tensiune. Din păcate însă, relaţia dintre tensiunea bază-emitor şi
curentul bază-emitor variază cu temperatura, acest lucru fiind descris
de „ecuaţia diodei”. Pe măsură ce tranzistorul se încălzeşte, căderea de
tensiune pe joncţiunea bază-emitor necesară pentru aceeiaşi valoare a
curentului va fi tot mai mică. Acest lucru nu este de dorit, întrucât
divizorul de tensiune R_{1}--R_{2} este proiectat să furnizeze curentul
corect pentru funcţionarea tranzistorului la punctul static de
funcţionare. Dacă relaţia curent/tensiune a tranzistorului variază cu
temperatură, valoarea tensiunii de polarizare în c.c, necesară pentru
operarea tranzistorului în clasa dorită, se va modifica. Un tranzistor
încălzit va conduce un curent şi mai mare pentru aceeiaşi valoare a
tensiunii de polarizare, ducând la o încălzire şi mai mare a acestuia şi
la un curent şi mai mare de polarizare. Efectul este cunoscut sub numele
de /derivă termică/.

Amplificatoarele colector comun nu sunt afectate de deriva termică. De
ce? Răspunsul este strâns legat de reacţia negativă:

#+CAPTION: amplificator colector comun (repetor pe emitor) fără reacţie
[[./poze/03317.png]]

Putem observa că sarcina amplificatorului colector comun este conectată
în exact acelaşi loc în care am introdus R_{reacţie} în circuitul
precedent, şi anume, între emitor şi împământare. Acest lucru înseamnă
că singura cădere de tensiune pe joncţiunea bază-emitor este
reprezentată de /diferenţa/ dintre V_{intrare} şi V_{ieşire}, rezultatul
fiind o amplificare în tensiune foarte mică (de obicei aproape de 1).
Apariţia derivei termice este imposibilă pentru acest tip de
amplificator: în cazul în care curentul bazei ar creşte datorită
încălzirii tranzistorului, curentul emitorului va creşte şi el,
rezultând o cădere de tensiune mai mare pe sarcină, cădere de tensiune
ce se /scade/ din tensiunea de intrare (V_{intrare}); acest lucru duce
la descreşterea căderii de tensiune între bază şi emitor.

*** Dependenţa amplificării în tensiunea de factorul beta este redusă cu
ajutorul reacţiei negative

Prin adăugarea unui rezistor de reacţie între emitor şi împământare în
cazul unui amplificator emitor comun, amplificatorul se va comporta mai
puţin precum un amplificator emitor comun „pur” şi puţin mai mult precum
un amplificator colector comun. Valoarea acestui rezistor de reacţie
este în general mult mai mică decât valoarea sarcinii, minimizând
cantiatea de reacţie negativă şi menţinând amplificarea în tensiune
destul de ridicată.

Un alt beneficiu al reacţiei negative constă în faptul că scade
dependenţa amplificării în tensiune faţă de caracteristicile
tranzistorului. Observaţi că în cazul amplificatorului colector comun,
amplificarea în tensiune este aproximativ egală cu 1, indiferent de
factorul beta (β) al amplificatorului. Acest lucru înseamnă, printre
altele, că putem schimba tranzistorul din configuraţie colector comun cu
un alt tranzistor al cărui factor beta este diferit, fără a vedea
modificări semnificative faţa de amplificarea tensiunii. Într-un
amplificator emitor comun, amplificarea în tensiune depinde foarte mult
de β. Dacă ar fi să înlocuim un tranzistor dintr-o configuraţie emitor
comun, cu un tranzistor al cărui β este diferit, amplificarea în
tensiune ar suferi modificări substanţiale. Într-un amplificator emitor
comun cu reacţie negativă, amplificarea în tensiune va fi de asemenea
dependentă de factorul beta într-o oarecare măsură, dar nu într-o
asemenea măsură precum fără reacţie; circuitul va fi în acest caz mult
mai previzibil, în ciuda variaţiilor factorului β al tranzistorilor
folosiţi.

*** Condensatorul de decuplare

Faptul că trebuie să introducem o reacţie negativă într-un amplificator
emitor comun pentru evitarea derivei termice nu este o soluţie
satisfăcătoare. Putem evita deriva termică fără a fi nevoiţi să suprimăm
factorul de amplificare în tensiune ridicat al acestui tip de
amplificator? Putem găsi o soluţie dacă analizăm îndeaproape această
problemă: tensiunea amplificată care trebuie minimizată pentru evitarea
derivei termice, este cea de c.c., nu cea de c.a. Nu semnalul de intrare
în c.a. este cel care duce la apariţia derivei termice, ci tensiunea de
polarizare în c.c., tensiune necesară pentru o anumită clasă de
funcţionare; este acea tensiune de c.c. folosită pentru a „păcăli”
tranzistorul (un dispozitiv de c.c.) săamplifice şi semnale de c.a.
Putem suprima amplificarea în c.c. fără ca acest lucru să afecteze
amplificare în c.a., dacă putem găsi o cale prin care reacţia negativă
să funcţioneze doar în c.c. Cu alte cuvinte, dacă semnalul reintrodus de
la ieşire la intrare este un semnal de c.c., nu de c.a.

Dacă vrem ca reacţia negativă să conţină doar semnale de c.c., dar nu şi
semnale de c.a., avem nevoie de o impedanţa mare pentru c.c. dar mică
pentru c.a. Ce tip de circuit prezintă o impedanţa mare la c.c. dar o
impedanţă mică la c.a.? Desigur, un filtru trece-sus!

Prin conectarea unui condensator în paralel cu rezistorul de reacţie,
putem crea exact situaţia de care avem nevoie: o cale dinspre emitor
spre împământare ce este mai uşor de parcurs pentru semnalele de c.a.
decât cele de c.c.

#+CAPTION: amplificator emitor comun cu reacţie negativă pe emitor şi
#+CAPTION: condensator de decuplare al emitorului
[[./poze/03318.png]]

Noul condensator decuplează semnalele de c.a. dinspre emitor spre
împământare, asfel încât să nu existe o cădere de tensiune apreciabilă
(impedanţă mică, cădere de tensiune mică) între emitor şi împământare,
tensiunea care ar putea duce la suprimarea amplificării în tensiune a
circuitului. Curentul continuu, pe de altă parte, nu poate trece prin
condensatorul de decuplare (impedanţă mare în c.c.) şi trebuie să treacă
prin rezistorul de reacţie; acest lucru duce la apariţia unei căderi de
tensiune între emitor şi împământare ce afectează amplificarea în
tensiune a circuitului şi stabilizează răspunsul amplificatorului în
c.c. prevenind astfel deriva termică. Deoarece vrem ca reactanţa (X_{C})
acestui condensator să fie cât mai mică posibilă, acesta ar trebui să
fie cât mai mare. Deoarece polaritatea acestui condensator nu se va
modifica niciodată, putem folosi un condensator polarizat (electrolitic)
în această situaţie.

*** Folosirea amplificatoarelor etajate pentru reducerea pierderilor de
amplificare în tensiune

O altă abordare a problemei reducerii amplificării în tensiune datorită
utilizării reacţiei negative, este folosirea mai multor etaje de
amplificare în loc de unul singur. În cazul în care amplificarea
atenuată în tensiune a unui singur tranzistor nu este suficientă pentru
aplicaţia respectivă, putem folosi mai mulţi tranzistori pentru
compensarea reducerii cauzate de reacţia negativă. Circuitul de mai jos
constă dint trei etaje de amplificare în conexiune emitor comun cu
reacţie negativă:

#+CAPTION: amplificator emitor comun în trei etaje cu reacţie negativă
[[./poze/03321.png]]

Reacţia negativă de la etajul final înspre intrare se realizează prin
intermediul unui singur rezistor, R_{reacţie}. Din moment ce fiecare
etaj este un amplificator emitor comun (inversor), numărul impar de
etaje dinspre intrare spre ieşire va inversa semnalul de ieşire, iar
reacţia va fi negativă. Se pot folosi valori relativ mari de reacţie
fără a sacrifica amplificarea în tensiune, deoarece această amplficare
este foarte mare de la bun început.

La o privire de ansamblu, poate părea că această filozofie nu este
elegantă şi este chiar contra-productivă. Nu este adăugarea de etaje
unul după altul o metodă cam grosolană de evitare a pierderilor de
amplificare în tensiune, datorită utilizării reacţiei negative? Ce rost
are să creăm o amplificare în tensiune foarte mare, folosind trei etaje
de amplificare, dacă vom atenua oricum această amplificare prin
intermediul reacţiei negative? „Rostul” acestei configuraţii este
creşterea stabilităţii şi a predicabilităţii circuitului, luat ca
întreg. Dacă cele trei etaje de amplificare sunt proiectate pentru
furnizarea unei amplificări în tensiune foarte mari (zeci de mii, sau
chiar mai mult), fără reacţie, vom descoperi că adăugarea reacţiei
negative în circuit se traduce printr-o dependenţă mult mai mică a
amplificării în tensiune faţă de amplificările fiecărui etaj în parte;
amplificarea în tensiune va fi aporiximativ egală cu /simplul/ raport
R_{reacţie}/R_{intrare}. Cu cât circuitul prezintă o amplificare în
tensiune mai mare (fără reacţie), cu atât amplificarea în tensiune va fi
mai apropiată de R_{reacţie}/R_{intrare} odată ce este introdusă şi
reacţia în circuit. Cu alte cuvinte, amplificarea în tensiune a acestui
circuit depinde /doar/ de valorile celor doi rezistori, şi de nimic
altceva.

Acest lucru este un avantaj imens pentru produţia de serie a circuitelor
electronice: dacă se pot construi amplificatoare cu o amplificare
previzibilă folosind tranzistori cu factori beta diferiţi între ei,
selecţia şi înlocuirea componentelor este foarte uşoară. Înseamnă de
asemenea că amplificarea variază foarte puţin cu temperatura. Acest
principiu de stabilizare a amplificării este dus la extrem în cazul
/amplificatoarelor operaţionale/.

Sumar:

-  Reacţia înseamnă cuplarea ieşiri unui amplificator la intrarea
   acestuia
-  Reacţia pozitivă produce oscilaţii într-un circuit, asfel că acesta
   devine instabil
-  Reacţia negativă tinde să stabilizeze amplificatorul, asfel încât
   variaţia semnalului de ieşire este mai mică pentru o anumită variaţie
   a semnalui de intrare

* Dispozitive multijonctiune

** Histerezis

Dispozitivele multijoncţiune sunt o clasă de componente semiconductoare
cu histereză, o proprietate prin care un sistem nu se reîntoarce la
starea sa iniţială după ce acţiunea perturbatoare este îndepărtată. Un
exemplu foarte simplu de histereză îl constituie un întrerupător
mecanic: atunci când braţul este apăsat, acesta se va poziţiona în una
din cele două poziţii extreme şi va rămâne în acestă poziţie chiar şi
după ce forţa exterioară este indepărtată.

Tranzistoarele bipolare cu joncţiune, cele cu efect de câmp şi cele cu
efect de câmp cu poartă izolată sunt toate dispozitive fără histereză.
Acest lucru înseamnă că ele nu se „prind” într-o anumită stare după ce
aplicarea tensiunii sau a curentului exterior încetează. Oricare ar fi
semnalul de intrare al dispozitivului într-un anumit moment, acesta va
prezenta un răspuns de ieşire previzibil, aşa cum este el definit de
curba sa caracteristică. Dispozitivele multijoncţiune, pe de altă parte,
sunt dispozitive semiconductoare ce tind să rămână pornite odată ce au
fost pornite şi invers, oprite odată ce au fost oprite. O acţiune
momentană poate duce la trecerea dispozitivelor dintr-o stare în alte,
stare în care vor rămână şi după ce acţiunea externă încetează. Prin
urmare, aceste dispozitive sunt folositoare doar ca şi întrerupătoare şi
nu pot fi folosite pe post de amplificatoare.

Dispozitivele multijoncţiune sunt construite folosind aceeiaşi
tehnologie precum a tranzistoarelor bipolare, şi pot fi de fapt
analizate ca şi circuite compuse din perechi de tranzistoare. Cum poate
atunci un dispozitiv cu histereză să fie construit din dispozitive ce nu
prezintă această proprietate? Răspunsul este de data de reacţia
pozitivă. Acestă reacţie tinde să satureze dispozitivul.

Sumar:

-  
-  

** Tuburi electronice cu descărcare în gaze

Înainte de a studia însă Dispozitivele multijoncţiune, este indicat să
luăm în considerare şi predecesorul tehnologic al acestora, şi anume,
tuburile electronice cu descărcare în gaze.

Putem vedea histereza electrică pe viu în cazul fulgerelor. Acţiunea
vântului puternic şi a ploii duce la acumularea de sarcini electrice
imense între nori şi pământ şi chiar şi între nori. Dezechilibrul de
sarcină electrică se manifestă sub formă de diferenţa de potenţial, sau
tensiune electrice, iar când rezistenţa electrică a aerului nu mai poate
face faţă acestor tensiuni înalte, vor apărea cantităţi mari şi de
scurtă durată de curent între polii opuşi ai sarcinilor electrice,
fenoment ce poartă numele de fulger.

Acumularea tensiunilor înalte sub acţiunea vântului şi a ploii este un
proces aproximativ continuu, rata acumulărilor de sarcină crescând
atunci când condiţiile atmosferice sunt prielnice. Cu toate acestea,
fulgerele nu sunt un fenomen continuu: acestea există sub forma
curenţilor mari şi de scurtă durată. De ce se întâmplă acest lucru? De
ce nu vedem arcuri electrice de lungă durată dar de o intensitate mai
redusă? Răspunsul se regăseşte în rezistenţa neliniară a aerului.

În condiţii normale, aerul posedă o rezistenţa electrică extrem de mare,
atât de mare încât o considerăm de obicei ca fiind infinită iar
conductivitatea prin aer aproape neglijabilă. Prezenţa apei şi a
prafului scade rezistenţa acestuia, dar practic, acesta rămâne tot un
dielectric. Atunci când se aplică o tensiune suficient de mare între
două puncte separate de aer, proprietăţile electrice ale acestuia suferă
unele modificări: electronii sunt „smulşi” de pe poziţiile lor normale
şi de pe atomii lor respetivi, eliberarea lor constituind un curent. În
această stare, aerul este considerat ca fiind ionizat şi poartă numele
de plasmă şi nu de gaz, a patra stare a materiei, pe lângă cea solidă,
lichidă şi gazoasă. Plasma este un conductor relativ bun de
electricitate, rezistivitatea acestia fiind mult mai mică decât cea a
aceleiaşi substanţe sub formă gazoasă.

Pe măsură ce curentul trece prin plasmă, va exista o energie disipată
prin plasmă sub formă de căldură, la fel ca şi în cazul curentului
printr-un rezistor solid. În cazul fulgerelor, temperaturiile sunt
extrem de mari. Aceste temperaturi ridicate sunt la rândul lor
suficiente pentru transformarea aerului din forma gazoază în plasmă sau
pentru menţinerea plasmei în acea stare fără prezenţa tensiunilor
înalte. Pe măsură ce diferenţa de potenţial dintre nori sau dintre nor
şi pământ scade datorită echilibrării sarcinilor electrice, căldura
degajată de fulger menţine drumul dintre cele două acumulări de sarcină
în stare de plasmă, iar rezistenţa este prin urmare scăzută. Fulgerul
rămâne sub formă de plasmă până în momentul în care tensiunea scade
suficient de mult încât să nu mai poată susţine un curent necesar
disipării unei călduri suficient de mari. În final, aerul se reîntoarece
în starea sa gazoasă iar curentul încetează; din acest moment, va
reîncepe acumularea sarcinilor.

Putem observa că în acest caz, aerul prezintă histereză. Atunci când nu
conduce electricitate, tinde să rămână un dielectric până în momentul în
care acumularea de sarcini (tensiunea) trece de un anumit prag critic.
După acest punct, aerul tinde să rămână un conductor (sub formă de
plasmă) până când tensiune scade sub un anumit prag critic minim. Acest
histerezis, combinat cu acumularea de tensiune datorită efectelor
electrostatice ale vântului şi ploii, explică în mare comportamentul de
scurtă durată şi intensitate mare a fulgerelor.

Din punct de vedere electronic, avem de a face cu un oscilator dinte de
fierăstrău. Oscilatoarele sunt circuite electronice ce produc o tensiune
alternativă dintr-o sursă de tensiune continuă. Un oscilator dinte de
fierăstrău funcţionează pe principiul încărcării unui condensator şi
descărcării bruşte ale acestuia de fiecare dată când tensiune atince un
prag critic. Printre cele mai simple astfel de oscilatoare se numără un
oscilator compus din trei componente (neincluzând sursa de putere de
c.c): un rezistor, un condensator şi o lampă cu neon.

#+CAPTION: oscilator dinte de fierăstrău
[[./poze/03189.png]]

Lămpile cu neon nu sunt altceva decât doi electrozi metalici într-un tub
de sticlă etanş, separaţi de neonul din interior. La temperatura
camerei, fără existenţa niciunei tensiuni aplicate pe cei doi electroci,
lampa prezintă o rezistenţă infinită. Totuşi, dacă se depăşeşte o
anumită tensiune de prag (această tensiune depinzând de presiunea
gazului şi de geometria tubului), neonul se va ioniza (transforma în
plasmă) iar rezistenţa sa va scădea brusc. În principiu, lampa cu neon
prezintă aceleaşi caracteristici precum aerul în cazul fulgerelor.

Condensatorul din circuitul de mai sus se încarcă cu o rată exponenţială
inversă, rată determinată de mărimea rezistorului. Atunci când tensiunea
atunce pragul critic de tensiune al lămpii, lampa se va „aprinde” brusc
şi va duce la descărcarea rapidă a condensatorului spre o tensiune mică.
Odată descărcat, lampa se va „stinge” şi va permite reîncărcarea
condensatorului. Rezultatul este o serie de „fulgere” de scurtă durată
de la lampă, rata acestora fiind determinată de tensiunea bateriei,
rezistenţa rezistorului, capacitatea condensatorului şi pragul critic de
tensiune al lămpii.

Deşi lămpile cu descărcări în gaze, de genul celei de mai sus, sunt
folosite de obicei ca şi surse de iluminat, proprietăţile lor de
histereză pot fi folosite sub variante mult mai sofisticate, şi anume
tuburile tiratron. Fiind de fapt o triodă, tiratronul poate fi pornit cu
ajutorul unei tensiune de control mici aplicate între grilă şi catod, şi
poate fi oprit prin reducerea tensiunii dintre anod şi catod.

#+CAPTION: circuit simplu cu tiratron
[[./poze/03018.png]]

În principiu, tiratroanele erau versiuni controlate ale lămpilor cu
neon, proiectate special pentru comutarea curentului pe sarcină. Punctul
din interiorul simbolului indică faptul că acest dispozitiv este umplut
cu gaz, spre deosebire de celelalte tuburi cu vid. În circuitul de sus
tiratronul permite trecerea curentului prin sarcină într-o singură
direcţie (observaţi polaritatea rezistorului) atunci când este pornit de
către o tensiune de control de c.c. dintre grilă şi catod. Sursa de
putere a sarcinii este în c.a., indicând modul în care dispozitivul este
oprit: din moment ce tensiunea de c.a. trece periodic printr-o condiţie
de 0 V, curentul prin sarcina alimentată în c.a. va atinge periodic o
valoarea de 0 A. Această pauză scurtă dintre semi-perioade permite
tubului să se răcească şi să se reîntoarcă în starea „oprit”. Conducţia
va reîncepe doar dacă va exista o tensiune suficient de mare aplicată de
sursa de putere în c.a. şi dacă sursa de c.c. o va permite.

Tensiunea de sarcină într-un astfel de circuit va arăta aproximativ
precum în figura alăturată.

#+CAPTION: forma de undă a tensiunii de sarcină într-un circuit cu
#+CAPTION: tiratron
[[./poze/03190.png]]

Pe măsură ce tensiunea de c.a. creşte de la zero volţi spre primul vârf,
tensiunea pe sarcină rămâne de zero volţi (curent de sarcină zero) până
când este atinsă valoarea tensiunii de prag. În acel moment, tubul trece
în starea „pornit” şi începe să conducă, tensiunea de sarcină fiind
aceiaşi cu tensiunea sursei de alimentare în c.a. pentru restul
perioadei. Chiar şi după ce forma de undă de c.a. scade sub valoarea
tensiunii de prag, va mai exista tensiune pe sarcină, şi prin urmare şi
curent. Acest lucru se datorează histerezei: dispozitivul rămâne în
starea de conducţie (pornit) dincolo de punctul de pornire iniţial,
continuând să conducă până în momentul în care tensiunea de alimentare
scade spre aproximativ zero volţi. Datorită faptului că tiratroanele
sunt dispozitive uni-direcţionale (precum diodele), căderea de tensiune
pe sarcină în cazul semi-perioadei negative a semnalului de c.a. este
zero. În circuitele practice, se vor folosi mai multe dispozitive
aranjate sub forma unei punţi redresoare pentru a permite trecerea
întregii forme de undă spre sarcină.

Tuburile tiratron au fost înlocuite complet de către componentele
semiconductoare moderne, exceptând câteva aplicaţii speciale.
Dispozitivele multijoncţiune moderne realizează însă acelaşi lucru
precum dispozitivul prezentat mai sus: pornirea şi oprirea curenţilor
prin intermediul histerezei.

** Dioda Shockley

Primul dispozitiv din seria dispozitivele multijoncţiune pe care îl vom
studia este o diodă cu patru straturi, cunoscută sub numele de diodă
PNPN, sau dioda Shockley, după cel care a inventat-o, William Shockley.
Acest dispozitiv nu trebuie confundat cu dioda Schottky, dispozitivul
metal-semiconductor cunoscut pentru viteza mare de comutaţie. O
reprezentare brută a diodei Shockely, reprezentare întâlnită adesea în
manuale, constă din patru straturi de material semiconductor P-N-P-N,
unul peste altul.

#+CAPTION: dioda Shockley
[[./poze/03192.png]]

Din păcate, această reprezentare nu explică deloc modul de funcţionare
al acestui dispozitiv. Să considerăm aşadar o reprezentare alternativă a
construcţiei dispozitivului în figura alăturată.

#+CAPTION: dioda Shockley; reprezentarea alternativă
[[./poze/03193.png]]

Sub această reprezentare, dispozitivul pare a fi un set de tranzistori
bipolari interconectaţi, unul de tip PNP iar celălalt de tip NPN.
Utilizând simbolurile standard şi respectând concentraţiile dopărilor,
dioda Shockley arată conform figurii alăturate.

#+CAPTION: dioda Shockley; schemă echivalentă şi simbol
[[./poze/03194.png]]

Să conectăm un astfel de dispozitiv la o sursă variabilă de tensiune
pentru a observa comportamentul acestuia.

#+CAPTION: circuit cu dioda Shockley
[[./poze/03195.png]]

Desigur, fără nicio tensiune aplicată, nu va exista niciun curent. O
creştere iniţială a tensiunii nu va duce la apariţia niciuni curent
datorită faptului că ambii tranzistori se vor afla în starea blocată.
Pentru a înţelege motivul unui astfel de comportament, trebuie să
înţelegem ce anume este necesar pentru trecerea unui tranzistor în faza
de conducţie, şi anume, existenţa unui curent prin joncţiunea
bază-emitor. Dar, după cum putem observa din diagramă. curentul de bază
prin tranzistorul de jos este controlat de către tranzistorul de sus,
iar curentul de bază al tranzistorului de sus este controlat de către
tranzistorul de jos. Cu alte cuvinte, niciunl dintre tranzistori nu
poate intra în starea de conducţie până când celălalt nu se află şi el
în starea de conducţie.

Prin urmare, cum poate o diodă Shockley să conducă curent, dacă
tranzistorii săi constituenţi se află tot timpul în starea de blocare?
Răspunsul este dat de comportamentul tranzistorilor reali, spre
deosebire de tranzistorii ideali. Un tranzistor bipolar real nu va
conduce niciodată curent prin colecor fără existenţa unui curent de
bază, indiferent de valoarea tensiunii aplicate între colector şi
emitor. Tranzistorii reali pe de altă parte, posedă limite finite ale
valorilor tensiunii colector-emitor pe care aceştia le pot susţine
înainte de a intra în starea de conducţie. Cu alte cuvinte, peste o
anumită valoare a tensiunii colector-emitor, tranzistorul va intra în
starea de conducţie, indiferent de curentul de bază. Dacă doi
tranzistori sunt conectaţi în acest mod pentru formarea unei diode
Shockley, fiecare dintre ei va conduce dacă se va aplica o tensiune
suficient de mare de către bateria dintre anod şi catod. Odată ce unul
dintre tranzistori intră în starea de conducţie, acesta va duce la
apariţia unui curent de bază prin celălalt tranzistor, ducând la
funcţionarea normală a acelui tranzistor, ceea ce duce la apariţia unui
curent de bază prin tranzistorul iniţial. Rezultatul final este că ambii
tranzistori se vor satura, menţinându-se unul pe celălalt în conducţie.

Prin urmare, putem forţă intrarea în conducţie a unei diode Shockley
prin aplicarea unei tensiuni suficient de mari între anod şi catod. După
cum am văzut, acest lucru va duce inevitabil la pornirea unuia dintre
tranzistor, ceea ce duce la rândul său şi la pornirea celuilalt
tranzistor şi „agăţarea” ambilor tranzistori în starea de conducţie,
acolo unde vor şi rămâne. Dar cum putem opri cei doi tranzistori acum?
Chiar dacă tensiunea aplicată este redusă cu mult sub punctul necesar
intrării în conducţie a diodei, aceasta va rămâne în starea de conducţie
datorită faptului că prin ambii tranzistori există acum un curent de
bază suficient pentru menţinerea conducţiei controlate. Răspunsul este
reducerea tensiunii aplicate sub un nivel mult mai mic, astfel încât
valoarea curentului să fie mai mică decât valoarea necesară polarizării
directe a tranzistorilor, punct în care unul dintre tranzistori va intra
în starea de blocare, ducând la oprirea curentului prin baza celulilalt
tranzistori şi intrarea ambilor în starea de blocare iniţială.

Dacă trecem această serie de evenimente pe un grafic curent-tensiune,
histerezisul este evident. Iniţial, observăm circuitul atunci când sursa
de tensiune de c.c. (bateria) este de zero volţi.

#+CAPTION: circuit cu dioda Shockley; graficul curent-tensiune; sursa de
#+CAPTION: c.c. de zero volţi
[[./poze/03196.png]]

Următorul pas este creşterea treptată a tensiunii de c.c. aplicate.
Curentul prin circuit este zero sau foarte apropiat de această valoare,
datorită faptului că limita de intrare în conducţie a tranzistorului nu
a fost atinsă pentru niciunul din cele două dispozitive.

#+CAPTION: circuit cu dioda Shockley; graficul curent-tensiune;
#+CAPTION: tensiunea sursei de curent continuu creşte treptat
[[./poze/03197.png]]

Atunci când limita de străpungere a unuia dintre tranzistori este
atinsă, acest lucru va duce la apariţia unui curent prin colector chiar
şi fără existenţa unui curent de bază prin acesta. În mod normal, un
astfel de scenariu ar distruge un tranzistor bipolar cu joncţiune, dar
joncţiunile PNP ale unei diode Shockley sunt proiectate să suporte acest
tip de abuz, într-un mod similar diodelor Zener, ce suporta tensiuni de
străpungere inverse fără a se distruge. De dragul exemplificării, vom
presupune că tranzistorul inferior este cel care va intra prima dată în
conducţie, ducând la apariţia unui curent de bază prin tranzistorul
superior.

#+CAPTION: circuit cu dioda Shockley; graficul curent-tensiune; intrarea
#+CAPTION: în conducţie a unuia dintre tranzistori
[[./poze/03198.png]]

După ce tranzistorul de sus primeşte un curent de bază, şi acesta va
intra în conducţie. Acest fapt duce la intrarea în conducţie normală
(existenţa curentului de bază) şi a tranzistorului de jos, ambii
tranzistori rămânând în starea de conducţie. Curentul prin circuit trece
rapid la valoarea maximă.

#+CAPTION: circuit cu dioda Shockley; graficul curent-tensiune; intrarea
#+CAPTION: în conducţie a ambilor tranzistori
[[./poze/03199.png]]

Reacţia pozitivă este evidentă în această situaţie. Atunci când are loc
străpungerea unuia dintre tranzistori, acest lucru duce la existenţa
unui curent prin întreaga structură. Acest curent poate fi considerat
semnalul de ieşire al dispozitivului. Odată ce s-a stabilit un curent de
ieşire, acesta tinde să menţină ambii tranzistori în saturaţie,
asigurqnd continuitatea unui curent de ieşire substanţial. Cu alte
cuvinte, curentul de ieşire este reintrodus la intrare (curentul de bază
al tranzistorului) pentru menţinearea ambilor tranzistori în starea de
conducţie.

Cu ambii tranzistori menţinuţi într-o stare de saturaţie prin prezenţa
unui curent de bază substanţial, fiecare va continua să conducă chiar şi
atunci când tensiunea aplicată este redusă mult sub nivelul de
străpungere iniţial. Efectul reacţiei pozitive este de menţinere a
ambilor tranzistori într-o stare de saturaţie în ciuda pierderii
semnalului de intrare iniţial (tensiunea necesară străpungerii unuia
dintre tranzistori).

#+CAPTION: circuit cu dioda Shockley; graficul curent-tensiune;
tranzistorii rămân în starea de conducţie chiar şi după ce tensiunea
iniţială scade cu mult sub valoarea de străpungere iniţială
[[./poze/03200.png]]

Dacă tensiunea sursei de alimentare în c.c. scade la o valoare mult prea
mică, circuitul va atinge eventual un punct în care curentul nu va fi
suficient pentru menţinerea ambilor tranzistori în starea de conducţie.
Pe măsură ce curentul de colector al unuia dintre tranzistori scade tot
mai mult, va duce la scăderea curentului de bază prin celălalt
tranzistori, fapt ce duce la reducerea curentului de bază prin primul
tranzistor. Acest cerc vicios continuă rapid până în momentul în care
ambii tranzistori intră în starea de blocare.

#+CAPTION: circuit cu dioda Shockley; graficul curent-tensiune;
reintrarea tranzistorilor în stare de blocare pe măsură ce tensiunea
#+CAPTION: sursei de c.c. scade sub o anumită valoare
[[./poze/03201.png]]

Din nou putem vedea efectele reacţiei pozitive: faptul că ciclul
cauză-efect dintre cei doi tranzistori este „vicios” (a descreşte a
curentului prin unul dintre ei duce la descreşterea curentului prin
celălalt, ceea ce duce la rândul său la o nouă descreştere a curentului
prin primul tranzistor) indică o relaţie pozitivă dintre ieşire (curent
controlat) şi intrare (curent de control prin baza tranzistorilor).

Curba graficului rezultată este un exemplu clasic de histereză: pe
măsură ce semnalul de intrare (tensiune) creşte şi descreşte, ieşirea
(curent) nu urmăreşte aceiaşi cale la creşterea şi descreşterea
acesteia.

#+CAPTION: graficul sub formă de histereză al comportamentului diodei
Shockley [[./poze/03202.png]]

Pe scurt, dioda Shockley tinde să rămână în stare de conducţie odată ce
a fost pornită şi în stare blocată o dată ce a fost oprită. Nu există un
mod de operare între aceste două extreme şi nu există o zonă activă de
funcţionare precum în cazul tranzistoarelor bipolare de exemplu: acesta
este undispozitiv pur oprit-pornit, asemenea tuturor dispozitivelor
semiconductoare multijoncţiune.

Sumar:

-  Dioda Shockley este un dispozitiv semiconductor format din patru
   straturi PNPN. Aceste straturi se comportă precum o pereche de
   tranzistori PNP şi NPN interconectaţi
-  La fel ca toate dispozitivele multijoncţiune, diodele Shockely tind
   să rămână în stare de conducţie odată pornite şi în stare blocată
   odată oprite
-  Pentru trecerea unei diode Shockley în stare de conducţie, este
   necesară depăşirea tensiunii de străpungere anot-catod
-  Pentru blocarea unei diode Shockley, este necesară reducerea
   curentului prin această sub un anumit prag critic

** DIAC-ul

Şi diodele Shockley sunt dispozitive unidirecţionale, la fel ca toate
diodele: acestea conduct curentul doar într-o singură direcţie. Dacă
dorim în schimb functionarea bidirectională (c.a.), putem folosi două
diode Shockley, conectate în paralel şi având direcţii opuse pentru a
forma un nou dip de dispozitiv multijoncţiune, şi anume, DIAC-ul.

#+CAPTION: DIAC-ul; circuitul echivalent şi simbol
[[./poze/03204.png]]

DIACU-ul se comportă asemeni unei diode Shockley atunci când tensiunea
la bornele sale este o tensiune de curent continuu. Cu o tensiuen de
curent alternativ însă, comportamentul este puţin diferit. Datorită
inversării periodice a direcţiei curentului alternativ, DIAC-ul nu se va
agăţă într-un dintre stările pornit/oprit mai mult de o semi-perioadă.
Dacă Dacă DIAC-ul va intra în starea de conducţie, acesta va continua să
conducă curent atâta timp când tensiunea disponibilă este suficientă
pentru susţinerea unui curent suficient de mare în acea direcţie. La
inversarea polarităţii tensiunii de c.a., DIAC-ul va intra în starea de
blocare datorită unui curent insuficient pentru menţinerea acestuia în
starea de conducţie, necesitând o nouă străpungere înainte de a putea
conduce din nou. Rezultatul este o formă de undă asemănătoarea cu cea
din figura alăturată.

#+CAPTION: DIAC-ul; graficul formelor de undă
[[./poze/03205.png]]

DIAC-ul nu este aproape niciodată folosit singur ci combinat cu alte
dispozitive multijoncţiune.

** Tiristorul

Diodele Shockley sunt dispozitive interesante, dar aplicaţiile lor sunt
limitate. Utilitatea lor poate fi extinsă prin echiparea lor cu o altă
modalitate de agăţare. Dispozitivele astfel rezultate sunt dispozitive
de amplificare în adevăratul sens al cuvântului, chiar dacă singurele
stări existente sunt pornit şi oprit. Aceste dispozitive poartă numele
de tiristoare.

Trecerea de la dioda Shockley la tiristor se realizează cu o singură
modificare, şi anume, adăugarea unui al treilea contact structurii PNPN
existente.

#+CAPTION: tiristorul; diagrama fizică, schema echivalentă şi simbol
[[./poze/03206.png]]

Dacă poartă unui tiristor nu este conectată în circuit, dispozitivul se
comportă exact ca o diodă Shockley. Totuşi, datorită faptului că poarta
este conectată direct la baza tranzistorului inferior, aceasta poate fi
folosită ca şi alternativă la pornirea dispozitivului. Prin aplicarea
unei tensiuni reduse între poartă şi catod, tranzistorul inferior va fi
forţat să intre în starea de conducţie datorită curentului de bază
rezultat, ceea ce va duce la intrarea în conducţie şi a tranzistorului
superior ce va furniza la rândul lui un curent de bază către
tranzistorul inferior, curent suficient de mare astfel încât tensiunea
pe poartă nu mai este necesară pentru rămânerea dispozitivului în starea
de conducţie. Curentul necesar pentru pornirea dispozitivului va fi
desigur mult mai mic decât curentul prin tiristor dinspre catod spre
anod, astfel încât există un anumit nivel de amplificare existent în
circuit.

Această metodă de intrare a tiristorului în conducţie poartă numele de
aprindere, şi este cea mai folosită metodă de „agăţare” a dispozitivului
în practică. De fapt, tiristoarele sunt de obicei astfel alese încât
tensiune de străpungere este mult mai mare decât cea mai mare valoare a
tensiunii existente în circuit, astfel încât acestea sa nu poate fi
pornite decât printr-o aprindere intenţionată.

Trebuie menţionat că în unele cazuri, stingerea tiristorului se poate
realiza prin conectarea directă dintre poartă şi catod, sau prin
„aprinderea inversă” a porţi cu o tensiune negativă (faţă de catod),
astfel incât tranzistorul inferior este forţat să intre în starea
blocată. Acest lucru este posibil doar în unele cazuri deoarece implică
şuntarea întregului curent de colector al tranzistorului superior faţă
de baza tranzistorului inferior. Acest curent poate să fie substanţial,
implicând o stingere dificilă a tiristorului. O variaţie a tiristorului
simplu o constituie tiristorul cu stingere pe poartă, sau tiristorul
GTO. Dar chiar şi în acest caz, curentul pe poartă necesar stingerii
dispozitivului poate urca până la o valoare de 20% din curentul
sarcinii. Simbolul tiristorului GTO este prezentat în figura alăturată.

#+CAPTION: simbolul tiristorului cu stingere pe poartă (GTO)
[[./poze/03276.png]]

Singura diferenţa dintre cele două tipuri de tiristoare sunt detaliile
proiectării acestora. În cazul GTO-ului, tranzistorul NPN posedă un
factor de amplificare în curent β mai mare decât tranzistorul PNP. Acest
lucru permite unui curent pe poartă mult mai mic (direct sau invers) să
exercită un grad de control mult mai mare asupra conducţiei dintre catod
şi anod, agăţarea tranzistorului PNP fiind mult mai dependentă de
tranzistorul NPN şi invers.

Un test rudimentar prin care se poate verifica un tiristor poate fi
realizat cu ajutorul unui ohmmetru. Datorită faptului că intern,
conexiunea dintre poartă şi catod reprezintă o singură joncţiune PN, un
aparat de măsură ar trebui să indice o continuitate între aceste
terminale, atunci când sonda roşie este conectată pe poartă iar sonda
neagră pe catod.

#+CAPTION: verificarea tiristorului cu ohmmetrul
[[./poze/03207.png]]

Toate celelaltă măsurători de continuiate vor indica un circuit deschis
(„OL” pe afişajul multimetrului). Trebuie înţeles că acesta este un test
foarte crud al tiristorului. Este posibil ca indicaţia ohmmetrului să
fie bună dar tiristorul să fie totuşi defect. Până la urmă, singura
modalitate de testare a unui tiristor este supunerea acestuia unui
curent de sarcină.

Dacă folosiţi un multimetru echipat cu funcţia „verificare diodă”,
tensiunea joncţiunii poartă-catod s-ar putea să nu corespundă celei
prevăzute de o joncţiune PN de siliciu (aproximativ 0,7 V), fiind mult
mai mică. Acest lucru se datorează rezistorului intern conectact în
cazul unor tirtistoare între poartă şi catod . Acest rezistor este
introdus pentru a preveni aprinderea accidentală datorată creşterii
bruşte şi de scurtă durată a tensiunii din cauza zgomotului prezent în
circuit sau datorită descărcării sarcinilor electrice statice. Cu alte
cuvinte, având un rezistor conectat între joncţiunea poartă-catod,
necesită un semnal de aprindere mult mai mare (curent substanţial)
pentru a porni tiristorulu. Această caracteristică se regăseşte în cazul
tiristoarelor mari şi nu în cazul celor mici. Trebuie menţionat faptul
că un tiristor echipat cu un rezistor intern între poartă şi catod va
indica o continuitate în ambele direcţii ale acestor terminale.

#+CAPTION: tiristor cu rezistor intern conectat între poartă şi catod
[[./poze/03324.png]]

Tiristoarele „normale”, fără rezistor intern, poartă câteodată numele de
tiristoare cu poartă sensibilă, datorită faptului că acestea pot fi
foarte uşor aprinse printr-un semnal pozitiv mic pe poartă.

Circuitul de test al tiristorului reprezintă atât un instrument de
diagnosticare al tiristoarelor suspecte cât şi o modalitate excelentă de
înţelegere a funcţionării de bază ale acestora. Se utilizează o sursă de
tensiune de c.c. şi două butoane folosite pentru aprinderea şi stingerea
tiristorului.

#+CAPTION: circuit de testare al tiristoarelor
[[./poze/03208.png]]

Acţionarea întrerupătorului normal-deschis duce la conectarea porţii la
anod, permiţând trecerea curentului dinspre terminalul negativ al
bateriei, prin joncţiunea PN catod-poartă, prin întrerupător, prin
rezistorul de sarcină şi înapoi la baterie. Acest curent prin poartă ar
trebui să forţeze aprinderea tiristorului, permiţând trecerea curentului
dinspre catod direct spre anod fără a mai fi nevoie de un curent prin
poartă. Când întrerupătorul normal-deschis revine la poziţia sa iniţială
(deschisă), sarcina va rămâne energizată.

Acţionarea întrerupătorului normal-închis duce la deschiderea
circuitului, forţând încetarea curentului prin tiristor şi implicit
stingerea acestuia.

Dacă aprinderea tiristorului nu are loc, se poate ca problema să fie
sarcina şi nu tiristorul. Pentru menţinerea tiristorului în stare de
conducţie este necesară o anumită valoare minimă a curentului prin
acesta. Această valoare minimă poartă numele de curent de menţinere. O
sarcină cu o rezistenţa mult prea mare nu va putea permite existenţa
unui curent suficient de mare pentru menţinerea tiristorului în stare de
conducţie la încetarea curentului pe poartă, dând impresia unui tiristor
stricat în circuitul de test. Valorile curenţilor de menţinere pentru
diferiţi tiristori sunt disponibile de la producători. Valorile tipice
se situează în jurul a 1 mA-50 mA, sau mai mult pentru tiristorii mai
mari.

Testul nu este însă complet dacă nu se verifică şi limita tensiunii de
străpungere directe a tiristorului prin creşterea tensiunii sursei de
c.c. (fără acţionarea întrerupătorului normal-deschis) până în momentul
în care tiristorul intră în conducţie fără existenţa unui curent pe
poartă. Atenţie însă, un astfel de test s-ar putea să necesite o
tensiune extrem de mare: majoritatea tiristoarelor de putere au o
tensiune de străpungere de 600 V sau chiar mai mult !

În această formă simplă, circuitul de test al tiristorului poate fi
folosit pe post de circuit de control al pornirii/opririi unui motor,
lampă sau orice altă sarcină practică.

#+CAPTION: circuit cu tiristor pentru controlul pornirii/opririi unui
#+CAPTION: motor
[[./poze/03209.png]]

*** Circuit de protecţie crowbar

O altă utilizare practică a unui tiristor într-un circuit de c.c. o
reprezintă un dispozitiv crowbar pentru protecţia la supratensiune. Un
circuit crowbar este compus dintr-un tiristor conectat în paralel cu
ieşirea unei surse de tensiune de c.c.; scopul este plasarea unui
scurt-circuit pe ieşirea sursei de tensiune pentru prevenirea unei
tensiuni excesive pe sarcină. Distrugerea tiristorului şi a sursei de
tensiune se poate preveni prin amplasarea unei siguranţe fuzibile sau a
unei rezistentenţe serie considerabile înaintea tiristorului pentru
limitarea curentului de scurt-circuit. În figura alăturată, circuitul de
aprindere al tiristorului este omis pentru simplitate.

#+CAPTION: circuit crowbar cu tiristor pentru protecţie la supratensiune
[[./poze/03210.png]]

Se poate utiliza un dispozitiv sau un circuit de detectare a tensiunii
de ieşire pe poarta tiristorului, astfel încât, în momentul apariţiei
unei supra-tensiuni, se va aplica o tensiune între poartă şi catod,
tensiune ce duce la aprinderea tiristorului şi arderea siguranţei
fuzibile. Efectul este aproximativ similar cu aşezarea unei răngi solide
de fier (din engl. crowbar) direct între terminalele de ieşire ale
sursei de tensiune, de aici şi denumirea circuitului.

Majoritatea aplicaţiilor tiristoarelor însă sunt pentru controlul
circuitelor de putere în c.a., chiar dacă aceste dispozitive sunt
uni-direcţionale (dispozitive de c.c.). În cazul curenţilor
bidirecţionali, se pot utiliza mai multe tiristoare în acelaşi circuit.
Principalul motiv pentru care tiristoarele sunt folosite pentru
circuitele de putere în c.a. este răspunsul unic al acestora faţă de
curentul alternativ. După cum am vazut şi în cazul tiratronului şi al
DIAC-ului, aceste dispozitive intră în starea de conducţie peste un
anumită valoare a formei de undă alternative şi rămâne în această stare
pentru tot restul semi-perioadei, până în momentul în care curentul
scade la zero. Cu puţin înainte de trecerea prin zero a formei de undă
de curent, tiristorul va intra în starea blocată datorită curentului
prea mic (acest comportament mai poartă numele şi de comunaţie naturală)
şi va trebui re-pornit (re-aprins) în următoarea semi-perioadă.
Rezultatul este o formă de undă a curentului echivalentă cu o undă
sinusoidală „tăiată”. Graficul formei de undă al DIAC-ului ca şi răspuns
la o tensiune de c.a a cărei vârf depăşeşte tensiunea de străpungere
este reluat în figura alăturată.

#+CAPTION: graficul formei de undă a DIAC-ului
[[./poze/03205.png]]

În cazul DIAC-ului, acea tensiune de străpungere are o valoare fixă. În
cazul tiristoarelor, putem controla exact momentul în care dispozitivul
intră în starea de conducţie prin aprinderea porţii în orice moment de-a
lungul formei de undă. Prin conectarea unui circuit de control adecvat
pe poarta tiristorului, putem „tăia” unda sinusoidală în orice punct;
rezultatul este un tiristor comandat în timp.

Să considerăm circuitul alăturat, de exemplu. În acest caz, un tiristor
este conectate într-un circuit ce controlează puterea pe o sarcină de la
o sursă de curent alternativ.

#+CAPTION: circuit cu tiristor
[[./poze/03211.png]]

Fiind un dispozitiv uni-direcţional, tot ceea ce poată să realizeze este
să transmită doar o semi-perioadă spre sarcină. Totuşi, pentru a putea
demonstra conceptul de comandă a tiristorului, acest circuit simplu este
mai bun decât un circuit folosind două tiristoare pentru comanda
întregii forme de undă.

Fără existenţa unui semnal pe poartă şi cu valoarea tensiunii c.a. mult
sub tensiunea de străpungere a tiristorului, dispozitivul nu va intra
niciodată în starea de conducţie. Conectând poarta tiristorului la anod
prin intermediul unei diode redresoare standard (pentru prevenirea
curentului invers prin poartă în cazul în care tiristorul posedă un
rezistor intern între poartă şi catod), va permite pornirea tiristorului
aproape instant la începutul fiecărei semi-perioade pozitive.

#+CAPTION: circuit cu tiristor; forma de undă
[[./poze/03212.png]]

Putem întârzia pornirea tiristorului prin introducerea unei rezistenţe
în circuitul porţii, rezistenţă ce creşte valoarea căderii de tensiune
necesară pe poartă. Cu alte cuvinte, dacă mărim rezistenţa la care sunt
supuşi electronii în drumul lor către poartă, tensiunea de c.a. va
trebui să atingă un punct mai mare în cadrul semi-alternanţei pentru a
crea un curent suficient de mare necesar aprinderii tiristorului.

#+CAPTION: circuit cu tiristor; forma de undă cu o rezistenţa introdusă
#+CAPTION: în circuitul porţii
[[./poze/03213.png]]

Odată cu tăierea alternanţei pozitive a undei sinusoidale la un nivel
mai mare decât în cazul precedent prin îtârzierea intrării în conducţie
a tiristorului, puterea medie pe sarcină este mai mică. Dacă înlocuim
rezistorul fix din circuitul porţii cu un rezistor variabil, putem
controla puterea pe sarcină în timp. Creşterea rezistenţei duce la
creşterea pragului de aprindere, ducând la o putere mai mică pe sarcină
şi invers.

#+CAPTION: circuit cu tiristor; rezistor variabil în circuitul porţii
[[./poze/03214.png]]

Din păcate, acest circuit are un neajuns destul de mare. Folosind
semnale de curent alternativ pentru aprinderea tiristorului, controlul
asupra dispozitivului este limitat pe prima jumătat a alternanţei
pozitive. Cu alte cuvinte, nu putem amâna pornirea tiristorului până
după atingerea vârfului formei de undă. Astfel că putem opri puterea pe
sarcină doar până în punctul maxim în care tiristorul intră în
conducţie, punct situat spre vârful formei de undă. În figura alăturată
circuitul este setat la puterea minimă la care sarcina poate fi
alimentată în această configuraţie.

#+CAPTION: circuit cu tiristor; pragul maxim de aprindere al
#+CAPTION: tiristorului
[[./poze/03215.png]]

Dacă în această situaţie vom continua să mărimi pragul de aprindere,
tiristorul nu va mai intra deloc în conducţie, din moment ce nici măcar
vârful formei de undă de c.a. nu va mai fi necesar pentru aprinderea
tiristorului. Rezultatul este lipsa totală a puterii pe sarcină.

O soluţie ingenioasă la această problemă constă în introducerea unui
condensator pentru modificarea fazei în circuit.

#+CAPTION: circuit cu tiristor; adăugarea unui condensator de defazare
[[./poze/03216.png]]

Forma de undă de amplitudine mai mică reprezintă căderea de tensiune la
bornele condensatorului. Pentru simplitatea exemplificării, presupunem o
rezistenţă de comandă maximă, adică tiristorul nu va intra deloc în
conducţie iar curentul pe sarcină va fi zero exceptând un curent foarte
mic ce trece prin rezistorul de comandă şi prin condensator. Căderea de
tensiune pe acest condensator va fi defazată cu un unghi între 0^{o} şi
90^{o} în urma undei de c.a. Atunci când această tensiune defazată va
atinge un nivel suficient de mare, tiristorul va intra în conducţie.

Cu o cădere de tensiune suficient de mare la bornele condensatorului
pentru aprinderea periodică a tiristorului, rezultatul formei de undă a
sarcinii va fi aproximativ cel alăturat.

#+CAPTION: circuit cu tiristor; adăugarea unui condensator de defazare
[[./poze/03217.png]]

Datorită faptului că forma de undă a condensatorului se află în creştere
chiar şi după ce forma de undă a c.a. şi-a depăşit vârful şi este în
scădere, aprinderea tiristorului este posibilă la un prag ce se situează
dincolo de acest vârf, reuşindu-se tăierea formei de undă dincolo de
limita maximă admisă de configuraţia precedentă. În realitate, forma de
undă a tensiunii condensatorului este puţin mai complexă decât este
prezentat aici, forma sa sinusoidală fiind distorsionată de fiecare dată
când tiristorul intră în conducţie.

Tiristoarele pot fi aprinse cu ajutorul unor circuite mult mai complexe.
Chiar dacă circuitul precedent este suficient pentru o aplicaţie simplă
precum comanda unei lămpi, comanda motoarelor electrice industriale
necesită metode mult mai sofisticate de aprindere. Câteodată se pot
folosi transformatoare de impulsuri pentru cuplarea unui circuitu de
aprindere pe poarta şi catodul tiristorului pentru asigurarea izolaţiei
electrice dintre aprindere şi circuitele de putere.

#+CAPTION: utilizarea unui transformator de impulsuri pentru separarea
#+CAPTION: circuitului de aprindere de circuitul de putere
[[./poze/03218.png]]

Atunci când se folosesc mai multe tiristoare pentru comanda puterii pe
sarcină, adesea catozii nu sunt comuni din punct de vedere electric,
făcând dificilă conectarea unui singur circuit de aprindere pentru toate
tiristoarele. Un astfel de exemplu îl reprezintă un redresor în punte
comandat cu tiristoare.

#+CAPTION: punte comandată cu tiristoare
[[./poze/03219.png]]

În oricare circuit redresor în punte, diodele redresoare (în acest caz,
tiristoarele) trebuie să conducă în perechi opuse: T_{1} şi T_{3}
trebuie aprinse simultan; acelaşi lucru este valabil şi pentru perechea
T_{2} - T_{4}. După cum putem vedea însă, aceste perechi de tiristoare
nu posedă aceleaşi conexiuni ale catozilor, ceea ce înseamnă că nu putem
pur şi simplu să utilizăm o singură sursă de tensiune pentru aprinderea
ambelor dispozitive, precum în figura alăturată.

#+CAPTION: punte comandată cu tiristoare
[[./poze/03220.png]]

Deşi sursa de impulsuri de tensiune prezentată mai sus va produce
aprinderea tiristorului T_{4}, tiristorul T_{2} nu se va aprinde
corespunzător datorită faptului că cele două tiristoare nu au o
conexiune comună a catozilor, conexiune utilizată ca şi punct de
referinţă al tensiunii de aprindere. Folosind transformatoare de
impulsuri pentru conectarea porţilor celor două tiristoare la o sursă de
impulsuri de tensiune continuă, va produce rezultatul aşteptat,
aprinderea simultană a celor două dispozitive.

#+CAPTION: punte comandată cu tiristoare; utilizarea transformatoarelor
de impulsuri pentru comanda simultană a tiristoarelor
[[./poze/03221.png]]

Trebuie menţionat faptul că acest circuit prezintă doar conexiunile
porţilor tiristoarelor T_{2} şi T_{4}. Transformatoarele de impulsuri şi
sursele de tensiune pentru tiristoarele T_{1} şi T_{3}, la fel şi
detaliile surselor de impulsuri de tensiune, au fost omise pentru
simplitatea prezentării.

Redresoarele comandate în punte cu tiristoare pot fi folosite şi pentru
redresarea tensiunilor trifazate. Un astfel de redresor este prezentat
în figura alăturată, fără a include şi transformatoarele de impulsuri şi
circuitele de aprindere.

#+CAPTION: redresor comandat trifazat în punte cu tiristoare
[[./poze/03222.png]]

Sumar:

-  Tiristorul este practic o diodă Shockley cu un terminal în plus,
   terminal denumit poartă şi folosit pentru aprinderea dispozitivului
   folosind o tensiune mică
-  Pentru aprinderea tiristorului, tensiunea trebuie aplicată între
   poartă şi catod, pozitivă pe poartă şi negativă pe catod

** TRIAC-ul

TRIAC-ul nu este altceva decât două tiristoare în paralel aşezate spate
în spate.

#+CAPTION: triacul; schema echivalentă şi simbol
[[./poze/03223.png]]

Deoarece tiristoarele individuale sunt mult mai flexibile într-un sistem
de control, acestea sunt adesea întâlnite în aplicaţiile cu motoare
electrice. TRIAC-ele sunt de obicei folosite în aplicaţii mai simple, de
putere mică, precum dimmer-ele. Un astfel de circuit simplu, pentru
controlul unei lămpi, este prezentat în figura alăturată. De observat că
acest circuit include şi condensatorul de defazare necesar pentru
aprinderea dispozitivului dincolo de valoarea de vârf a formei de undă
de c.a.

#+CAPTION: circuit dimmer cu lampă folosind triac
[[./poze/03224.png]]

Triacele sunt recunoscute pentru aprinderea lor nesimetrucă. Acest lucru
înseamnă că tensiunea de străpungere este diferită pentru fiecare din
cele două polarităţi a formei de undă. De obicei, acest lucru nu este de
dorit, datorită faptului că rezultatul aprinderii nesimetrice a
dispozitivului înseamnă o formă de undă cu un conţinut armonic mai mare.
Formele de undă simetrice faţă de axa orizontală sunt compuse doar din
armonici impare. Formele de undă nesimetrice însă, conţin armonici pare,
dar care pot fi, în funcţie de situaţie, acompaniate şi de armonici
impare.

În interesul reducerii conţinutului aromoni al sistemelor de putere, cu
cât numărul armonicilor este mai scăzut şi mai puţin diversificat, cu
atât mai bine - un motiv în plus pentru care tiristoarele sunt preferate
triacelor în sistemele de control complexe de putere mare. O modalitate
de aducere a formei de undă de curent a triacului la o formă mai
simetrică este utilizarea unui dispozitiv extern pentru declanşarea
impulsurilor pe poartă. Acest lucru se poate realiza cu ajutorul unui
diac.

#+CAPTION: circuit dimmer cu lampă folosind triac; conectarea unui diac
#+CAPTION: în serie cu poarta triacului
[[./poze/03225.png]]

Tensiunile de străpungere ale diacelor tind să fie mult mai simetrice
(aceeiaşi valoare pentru ambele polarităţi ale formei de undă) faţă de
tensiunile triacelor. Din moment ce diacul împiedică orice curent pe
poarta triacului până în momentul în care tensiunea de străpungere a
atins un anumit nivel precus, repetabil în ambele direcţii, punctul de
aprindere al triacului de la o semi-alternanţă la alta tinde să fie mult
mai consistent, simetria formei de undă rezultată fiind mult
îmbunătăţită faţă de axa orizontală.

Practic, toate caracteristicile tiristoarelor se aplică şi triacelor, cu
excepţia faptului că triacele sunt dispozitive bidirecţionale (pot
conduce curenţi în ambele direcţii). Nu este necesar prin urmare să
facem alte observaţii cu privire la acest dispozitiv, cu excepţia
modului de numerotare al terminalelor.

Din circuitul echivalent prezentat mai sus, s-ar putea înţelege faptul
că terminalii 1 şi 2 se pot interschimba între ei. Acest lucru nu este
însă corect! Cu toate că ne putem imagina triacul ca fiind compus din
două tiristoare, adevărul este că acest dispozitiv este construit
dintr-o singură bucată de material semiconductor, cu straturi şi dopaje
corespunzătoare. Caracteristicele actuale de operare pot să difere uşor
faţă de modelul echivalent format din două tiristoare.

Acest lucru poate fi scos în evidenţă considerând două circuite simple,
unul funcţional, celălalt nefuncţional. Circuitele considerate sunt
variante uşor modificate ale circuitului cu lampă prezentat mai sus,
fără a lua în considerare condensatorul de defazaj. Cu toate că
circuitul rezultat nu posedă acelaşi grad de control precum versiunea
mai complexă (cu condensator şi diac), acesta este funcţional.

#+CAPTION: circuit dimmer cu lampă folosind triac
[[./poze/03226.png]]

Să presupunem acum că inversăm terminalii principali ai triacului între
ei. Conform circuitului echivalent cu două tiristoare de mai sus,
această modificare nu ar trebui să afecteze în niciun fel funcţionarea
circuitului.

#+CAPTION: circuit dimmer cu lampă folosind triac; inversarea triacului
[[./poze/03227.png]]

Presupunerea noastră nu este însă corectă! Dacă ar fi să construim acest
circuit, vom observa că el nu funcţionează. Puterea pe sarcină va fi
zero, deoarece triacul nu va intra niciodată în starea de conducţie,
indiferent ed valoarea rezistenţei de comandă. Aprinderea corectă a
triacului se realizează asigurându-ne că poartă primeşte curentul de
comandă de la terminalul principal A_{2}. Identificarea terminalilor
A_{1} şi A_{2} se face folosind catalogul producătorului.

Sumar:

-  Comportamentul triacului este asemănător unui număr de două
   tiristoare conectate în paralel şi în direcţii diferite
-  Triacele se folosesc adesea în circuitele simple şi de puterea joasă
-  Terminalii A_{1} şi A_{2} nu se pot interschimba! Pentru o aprindere
   corectă a triacului, curentul pe poartă trebuie să treacă prin
   terminalul A_{2}

** Optotiristorul

Asemenea tranzistorilor bipolari, atât tiristoarele cât şi triacele se
pot construi sub forma dispozitivelor sensibile la lumină; în acest caz,
tensiunea de aprindere a dispozitivelor este înlocuită de acţiunea
luminii.

Tiristoarele controlate cu ajutorul luminii sunt adesea cunoscute sub
acronimul LASCR (Light Activated Silicon-Controlled Rectifier). Simbolul
acestora este prezentat în figura alăturată.

#+CAPTION: opototiristorul (LASCR); simbol
[[./poze/03228.png]]

Triacele controlate cu ajutorul luminii nu au un acronim al lor, dar
sunt cunoscute sub numele de opto-triace. Simbolul acestora este
prezentat în figura alăturată.

#+CAPTION: optotriacul; simbol
[[./poze/03228.png]]
* Amplificatorul operational

** Introducere

Amplificatorul operaţional (AO) este cu siguranţă cel mai folositor
dispozitiv din întreaga electronică analogică. Cu doar o mână de
componente, acesta poate rezolva o mare varietate de probleme. Preţul nu
este nici el o problemă, majoritatea AO fiind foarte ieftine.

Un principiu foarte important pentru utilitatea acestor circuite cu AO,
este utilizarea /reacţiei negative/, principiu ce stă la baza tuturor
(aproape) proceselor de control automate. Prin urmare, principiile
prezentate aici în circuitele cu amplificatoare operaţionale, se extind
cu mult dincolo de aplicaţiile lor imediate în electronică.

** Amplificatorul cu potenţial de referinţă şi amplificatorul
diferenţial

Pentru uşurinţa expunerii teoretice (desenării) a circuitelor
electronice, amplificatoarele sunt adesea simbolizate printr-un simplu
triunghi (figura de mai jos), iar componentele interne sunt „ascunse”.
Această simplificare este foarte folositoare pentru cazurile în care
construcţia amplificatorului este irelevantă pentru funcţionarea
generală a circuitului.

#+CAPTION: simbolul general al amplificatorului electronic
[[./poze/03022.png]]

Conexiunile +V şi -V simbolizează borna pozitivă, respectiv negativă, a
sursei de alimentare în c.c. Tensiunile de intrare şi de ieşire sunt
reprezentate doar ca şi conductoare individuale, deoarece se presupune
că toate semnalele au ca şi referinţă o conexiune comună din circuit,
denumită /masă/. Adesea (dar nu tot timpul!), acest punct de referinţă
îl reprezintă una dintre bornele sursei de alimentare în c.c., fie cea
pozitivă, fie cea negativă. Un circuit practic cu amplificator arată
asfel:

#+CAPTION: circuit practic cu amplificator, folosind simbolul acestuia
[[./poze/03023.png]]

Dacă dorim să folosm amplificatorul şi pentru semnale de c.a., va trebui
să folosim două surse de c.c., iar masa să fie situată electric între +V
şi -V. Această configuraţie poartă numele de sursă de tensiune /duală/.

#+CAPTION: circuit practic cu amplificator; utilizarea unei surse de
#+CAPTION: tensiune duală
[[./poze/03024.png]]

Tensiunea de alimentare a amplificatorului este tot 30 V, dar cădere de
tensiune de pe sarcină poate lua acum valori teoretice între +15 V şi
-15V, în loc de +30 V şi 0 V. Aceasta este o modalitate simplă de
obţinere a c.a. la ieşirea unui amplificator fără a fi nevoiţi să
folosim cumplaje capacitive sau cuplaje cu transformator la ieşire.

*** Amplificatorul diferenţial

Prin sibolizarea unui circuit complex printr-un cingur triunghi, putem
studia mult mai uşor amplificatoare şi circuite mult mai complexe. Unul
dintre aceste amplificatoare mai complexe pe care le vom studia, poartă
numele de /amplificator diferenţial/. Faţă de amplificatoarele „normale”
ce amplifică un singur semnal de intrare (amplificatoare cu /potenţial
de referinţă/, cele diferenţiale amplifică diferenţa de tensiune dintre
două semnale de intrare. Utilizând simboul triunghiului pentru
desemnarea acestuia, un amplificator diferenţial arată asfel:

#+CAPTION: simbolul amplificatorului diferenţial
[[./poze/03025.png]]

Ca şi în circuitul precedent, toate tensiunile au ca şi referinţă masa
circuitului. Se poate observa că un terminal de intrare este marcat cu
minus (-) iar celălalt cu plus (+). Întrucât un amplificator diferenţial
amplifică diferenţa dintre cele două semnale de la intrare, fiecare
intrare influenţează tensiunea de la ieşire în mod diferit (opus). Să
considerăm următorul tabel cu tensiunile de intrare/ieşire pentru un
amplificator diferenţial cu un factor de amplificare în tensiune de 4:

| (-) Intrare_{1}   | 0   | 0   | 0     | 0    | 1    | 2,5   | 7     | 3   | -3   | -2    |
| (-) Intrare_{2}   | 0   | 1   | 2,5   | 7    | 0    | 0     | 0     | 3   | 3    | -7    |
| Ieşire            | 0   | 4   | 10    | 28   | -4   | -10   | -28   | 0   | 24   | -20   |

Unde ecuaţia tensiunii de ieşire arată astfel:

V_{ieşire} = A_{V}(Intrare_{1} - _{2}) sau
 V_{ieşire} = A_{V}(Intrare_{(+)} - _{(-)})

O creştere a tensiunii pe intrarea pozitivă (+) duce la creşterea
pozitivă a amplificării, iar o creştere a tensiunii pe intrarea negativă
(-) duce la o creştere negativă a amplificării. De asemenea, o scădere a
tensiunii pe (+) duce la scăderea tensiunii de ieşire, iar o creştere a
tensiunii pe (-) are un rezultat opus. Datorită acestei relaţii dintre
cele două terminale de intrare, intrarea negativă (-) mai poartă numele
de intrare /inversoare/ iar cea pozitivă (+) poartă numele de intrare
/neinversoare/.

Pentru a înţelege mai bine modul de funcţionare, putem reprezenta un
amplificator diferenţial ca şi o sursă variabilă de tensiune controlată
de un voltmetru sensibil, asfel:

#+CAPTION: amplificatorul diferenţial ca şi sursă variabilă de tensiune
#+CAPTION: controlată de un voltmetru sensibil
[[./poze/03231.png]]

Desigur, figura de mai sus este doar un /model/, şi nu reprezintă schema
reală de construire a amplificatorului. Simbolul „G” reprezintă un
galvanometru, o deplasare sensibilă a unui voltmetru. Potenţiometrul
conectat între +V şi -V furnizează o tensiune variabilă la contactul de
ieşire (ce are ca şi referinţa una dintre bornele sursei de tensiune în
c.c.), tensiune stabilită de indicaţia galvanometrului. Trebuie înţeles
faptul că orice sursă conectată la ieşirea unui amplificator diferenţial
este alimentată de sursa de tensiune de c.c. (baterie), şi /nu/ de
semnalul de intrare. Semnalul de intrare (galvanometru) doar
/controlează/ ieşirea.

Cu toate aceste polarităţi, este foarte uşor să greşim şi să nu ne dăm
seama care va fi ieşirea unui amplificator diferenţial. Pentru evitarea
acestor situaţii, putem observa următoarea regulă:

#+CAPTION: regula amplificatoarelor diferenţiale pentru identificarea
#+CAPTION: ieşirii acestora
[[./poze/03026.png]]

Când polaritatea tensiunii /diferenţiale/ de la intrare este aceeiaşi cu
polaritatea intrărilor (inversoare şi neinversoare) amplificatorului,
tensiunea de ieşire va fi pozitivă. Când polaritatea tensiunii
diferenţiale este inversă faţă de cea a intrărilor, ieşirea
amplificatorului va fi negativă.

*** Utilizare

Dacă tensiunile de intrare ale amplificatorului diferenţial reprezintă
cantităţi matematice (cum este cazul circuitelor analogice ale
calculatoarelor), sau mărimi fizice de proces (cum este cazul
circuitelor electronice de instrumentaţie), putem vedea utilitatea unui
asfel de dispozitiv. Am putea folosi amplificatoare operaţionale pentru
a compara două cantităţi şi a vedea care este mai mare (prin intermediul
polarităţii tensiunii de ieşire), sau am putea face o comparaţie a
diferenţei dintre două cantităţi (precum nivelul apei din două bazine)
şi acţionarea unei alarme luminoase şi/sau sonore dacă diferenţa este
prea mare (în funcţie de valoarea absolută a semnalului de ieşire). În
circuitele de control automat, cantiatea controlată poartă numele de
/variabilă de proces/ şi este comparată cu o valoare fixă denumită
/punct de referinţă/; deciziile sistemului automat sunt luate în funcţie
de diferenţa dintre aceste două valori. Primul pas într-o asfel de
schemă constă în amplificarea diferenţei dintre variabila de proces şi
punctul de referinţă cu ajutorul unui amplificator diferenţial. În
circuitele simple, ieşirea amplificatorului poate fi utilizată pentru
acţionarea unui element final de control (precum o valvă) şi menţinerea
procesului cât mai aproape de punctul de referinţă.

Sumar:

-  Simbolul amplificatorului electronic este un triunghi, unde baza
   semnifică intrarea iar vârful semnifică ieşirea acestuia. Alimentarea
   amplificatorului este adesea omisă pentru simplificarea desenului
-  Pentru amplificarea semnalelor de c.a. se poate folosi o sursă de
   tensiune duală, constând din două surse de c.c. conectate în serie cu
   punctul median conectat la masă
-  Majoritatea amplificatoarelor au o singură intrare şi o singură
   ieşire. /Amplificatoarele diferenţiale/ au două intrări şi o singură
   ieşire, semnalul de intrare fiind direct proporţional cu diferenţa
   dintre cele două semnale de intrare
-  Tensiunea de ieşire a unui amplificator diferenţial este dată de
   ecuaţia V_{ieşire} = A_{V}(V_{(+)} - V_{(-)})

** Amplificatorul operaţional

Cu mult înainte de apariţia tehnologiei digitale, calculatoarele erau
construite electronic pentru efectuarea calculelor, folosind curenţi şi
tensiuni pentru reprezentarea cantităţilor numerice. Acest lucru a fost
folositor în special pentru simularea proceselor fizice. O tensiune
variabilă, de exemplu, ar putea reprezenta viteza, sau forţa, într-un
sistem fizic. Prin utilizarea divizorilor de tensiune rezistiv şi
amplificatoare de tensiune, operaţiile matematice de înmulţire şi
împărţire putea să fie foarte uşor efectuate pe aceste semnale.

Proprietăţile reactive ale condensatoarelor şi bobinelor au fost
utilizate pentru simularea variabilelor folosite în funcţii ce necesitau
utilizarea analzei matematice. Curentul printr-un condensator depinde de
rata de variaţie a tensiunii, variaţie desemnată prin intermediul unei
/derivate/. Prin urmare, dacă tensiunea la bornele unui condensator ar
reprezenta viteza de deplasare a unui obiect, curentul prin acesta ar
reprezenta forţa necesară pentru accelerarea sau decelerarea acelui
obiect, capacitatea condensatorului reprezentând în acest caz masa
obiectului respectiv:

#+CAPTION: relaţia tensiune-curent într-un condensator
[[./poze/13003.png]]

unde,
 i_{C} = curentul instantaneu prin condensator
 C = capacitatea condensatorului(F)
 dv / dt = variaţia curentului cu timpul

#+CAPTION: relaţia acceleraţie-forţa a unui obiect
[[./poze/13003-1.png]]

unde,
 F = forţa aplicată obiectului
 m = masa obiectului
 dv / dt = variaţia vitezei cu timpul (acceleraţia)

Această operaţie electronică poartă numele de /derivare/, şi este o
funcţie naturală a curentului prin condensator în relaţie cu tensiunea
aplicată la bornele sale. Observaţi că acest circuit nu are nevoie de
nicio „programare” pentru efectuarea acestei funcţii matematice relativ
avansate, lucru care nu se întâmplă în cazul unui calculator digital.

Circuitele electronice sunt ieftine şi foarte uşor de construit în
comparaţie cu sistemele fizice complexe, iar asemenea simulări
electronice au fost folosite pe bandă largă pentru cercetarea şi
dezvoltarea sistemlor mecanice. Pentru simulări realistice totuşi, au
fost necesare circuite amplificatoare de precizie înaltă şi uşor de
configurat pentru aceste prime calculatoare.

Pe parcursul dezvoltării calculatoarelor, s-a ajuns la concluzia că
amplificatoarele diferenţiale cu amplificări în tensiune foarte mari,
erau candidaţii perfecţi pentru aceste necesităţi. Folosind componente
simple, conectate la intrarea şi la ieşirea amplificatorului
diferenţial, s-a putut obţine practic orice factor de amplificare era
necesar şi se putea calcula orice funcţie matematică, fără modificarea
sau ajustarea circuitului intern al amplificatorului însăşi. Aceste
amplificatoare diferenţiale cu amplificări foarte mari, au ajuns să fie
cunoscute sub numele de /amplificatoare operaţionale/, pe scurt AO,
datorită folosirii lor în cadrul /operaţiilor/ matematice efectuate de
calculatoarele analogice.

Amplificatoarele operaţionale moderne, precum modelul polular 741, sunt
circuite integrate de o înaltă performanţă şi ieftine pe de altă parte.
Impedanţele lor de intrare sunt foarte mari, curenţii pe la bornele
acestora se situează în jurul valorii de 0.5 mA pentru modelul 741, şi
mult mai puţin pentru AO cu tranzistori cu efect de câmp la intrare.
Impedanţa de ieşire este de obicei foarte mică, aproximativ 75 Ω pentru
modelul 741, multe modele având protecţie integrată la scurt-circuit,
ceea ce înseamnă că ieşirile acestora pot fi scurt-circuitate fără ca
acest lucru să afecteze circuitul intern al amplificatorului. Cu un
cuplaj direct între etajele interne cu tranzistori ale AO, acestea pot
amplifica semnale de c.c., precum şi de c.a. Costurile de timp şi de
bani pentru proiectarea unui circuitu amplificator utilizând componente
discrete se ridică mult peste costului unui amplificator operaţional.
Din aceste motive, AO au scos aproape complet din uz amplificatoatele de
semnal folosind tranzistori discreţi.

În diagrama de mai jos sunt prezentate conexiunile pinilor pentru un
singur AO (la fel şi pentru modelul 741) dintr-un circuit integrat DIP
(*D*ual *I*nline *P*ackage) cu 8 pini:

#+CAPTION: modul de conectare intern al pinilor unui amplificator
#+CAPTION: operaţional într-un circuit integrat cu 8 pini
[[./poze/03028.png]]

Unele circuite integrate conţin două AO într-un singur pachet, incluzând
modelele polulare TL082 şi 1458. Aceste unităţi „duale” sunt împachetate
tot într-un integrat DIP cu 8 pini, asfel:

#+CAPTION: amplificator operaţional dual într-un circuit integrat DIP cu
8 pini [[./poze/03245.png]]

AO practice au un factor de amplificare în tensiune în jurul a 200.000
sau chiar mai mult, ceea ce înseamnă că sunt inutile ca şi
amplificatoare diferenţiale în sine. Pentru un AO cu o amplificare în
tensiune, A_{V} = 200.000, şi o tensiune maximă de ieşire între +15V şi
-15V, o diferenţă de tensiune de doar 75 µV între cele două intrări este
suficientă pentru intrarea amplificatorului în saturaţie sau blocare!

Înainte de a examina utilizarea componentelor externe pentru reducerea
amplificării la un nivel rezonabil, putem investiga mai întâi
amplicaţiile AO „pur”.

*** Comparatorul

Una dintre aceste aplicaţii o reprezintă /comparatorul/. Practic, putem
spune că ieşirea unui AO va fi saturată pozitiv dacă intrarea pozitivă
(+) este mai pozitivă decât cea negativă (-), şi saturat negativ dacă
intrarea (+) este mai puţin pozitivă decât intrarea (-). Cu alte
cuvinte, amplficarea foarte mare în tensiune a unui AO, înseamnă că
acesta poate fi folosit pentru a compara două tensiuni (una reprezentând
o mărime de stare şi alta un punct de referinţa), şi folosirea
semnalului de la ieşire pentru semnalizarea cazului în care există o
diferenţa între cele două semnale de intrare.

#+CAPTION: amplificator operaţional pe post de comparator
[[./poze/03030.png]]

Comparatorul cu AO de mai sus, compară tensiunea de la intrare cu o
tensiune de referinţă stabilită printr-un potenţiometru (R_{1}). Dacă
V_{intrare} scade sub tensiunea stabilită de R_{1}, ieşirea AO se va
satura la +V, iar LED-ul se va aprinde. Invers, dacă V_{intrare} se află
sub valoarea tensiunii de referinţă, LED-ul va fi polarizat invers, cu
-V, şi nu se va aprinde. Dacă V_{intrare} este un semnal de tensiune
produs de un instrument de măsură, acest circuit comparator ar putea
funcţiona precum o alarmă de „nivel”, nivel stabilit de R_{1}. În loc de
LED, am putea conecta un releu, un tranzistor sau orice alt dispozitiv
capabil să pună în funcţiune un mecanism de acţiune în cazul unei
„alarme”.

O altă aplicaţia a circuitului comparator este un convertor de semnal
dreptunghiular. Presupunând că tensiunea de intrare aplicată la
terminalul inversor (-) al AO ar fi o undă sinusoidală de c.a. în loc de
c.c., tensiunea de ieşire ar oscila între saturaţie pozitivă şi
saturaţie negativă de câte ori tensiune de intrare va fi egală cu
tensiunea de referinţă produsă de potenţiometru. Rezultatul va fi un
semnal drepunghiular:

#+CAPTION: convertor cu circuit comparator
[[./poze/03031.png]]

Ajustarea potenţiometrului modifică tensiunea de referinţa aplicată la
intrarea neinversoare (+), iar acest lucru modifică punctele de
intersecţie a undei sinusoidale; rezultatul este o formă de undă
dreptunghiulară cu un /factor de umplere/ diferit:

#+CAPTION: amplificator operaţional pe post de comparator; modificarea
tensiunii de referintă duce la modificarea factorului de umplere a undei
#+CAPTION: dreptunghiulare de la ieşire
[[./poze/03032.png]]

Semnalul de c.a. de la intrare nu trebuie să fie neapărat un semnal
sinusoidal pentru ca acest circuit să-şi îndeplinească funcţia. Semnalul
de intrare ar putea la fel de bine să fie triunghiular, dinte de
fierăstrău, sau orice alt semnal periodic cu semi-alternaţe pozitive şi
negative. Acest circuit comparator este foarte folositor pentru formarea
undelor dreptunghiulare cu factori de umplere diferiţi. Această tehnică
mai este denumită şi /modularea pulsurilor în durată/ sau PWM, adică
variaţia, sau /modularea/ unei forme de undă în funcţie de un semnal de
control, în acest caz, semnalul produs de potenţiometru.

Bargraph-ul este o altă aplicaţie unde se poate folosi un comparator.
Dacă conectăm mai multe AO pe post de comparatoare, fiecare având
propria sa tensiune de referinţa conectată la intrarea neinversoare (+),
dar fiecare primind acelaşi semnal de tensiune la intrarea neinversoare
(-), putem construi un bargraf de tipul celor văzute la egalizatoarele
grafice sau în sistemele stereo. Pe măsură ce semnalul de tensiune
(reprezentând puterea semnalului radio sau nivelul sunetului audio)
creşte, comparatoarele vor „porni” unul după altul şi vor pune în
funcţiune LED-ul lor respectiv. Cu fiecare comparator pornind la un
nivel diferit al sunetului audio, numărul LED-urilor aprinse va indica
puterea semnalului de intrare.

#+CAPTION: bargraf folosind mai multe amplificatoare operaţionale pe
#+CAPTION: post de comparatoare
[[./poze/03033.png]]

În circuitul de mai sus LED_{1} va primul care se va aprinde pe măsură
ce tensiunea de intrare va creşte într-o direcţie pozitivă. Pe măsură ce
tensiunea va continua să crească, şi celelalte LED-uri vor începe să
pornească, unul după altul, până când toate vor fi aprinse.

Aceeiaşi tehnologie este folosită şi în cazul convertorului
analog-digital (CAD), pentru „traducerea” unui semnal analog într-o
serie de tensiuni pornit/oprit, reprezentând un numări digital.

Sumar:

-  Dacă nu este specificat altcumva, /toate/ tensiunile din circuitele
   folosind amplificatoare au ca şi referinţa un punct comun, denumit
   /masă/. Acest punct este de obicei conectat la unul dintre
   terminalele sursei de alimentare. În acest fel, putem vorbi despre o
   anumită tensiune ca fiind „pe” un singur fir, dar neuitând faptul că
   tensiunea se măsoară /tot timpul/ între două puncte
-  Un /amplificator diferenţial/ este un dispozitiv ce amplifică
   /diferenţa/ dintre două semnale de intrare. Una dintre intrări poartă
   numele de intrare /inversoare(-)/, iar cealaltă de intrare
   /neinversoare/(+)
-  Un /amplificator operaţional/ (AO) este un amplificator diferenţial
   cu o amplificare în tensiune foarte mare (A_{V} = 200.000, sau mai
   mult)
-  AO au de obicei impedanţe de intrare şi de ieşire foarte mari,
   respectiv foarte mici
-  AO pot fi folosite pe post de /comparatoare/, funcţionând saturate
   sau blocate în funcţie de care dintre intrări are o tensiune mai mare
-  Una dintre aplicaţiile comparatorului este /modularea pulsurilor în
   durată/ (PWM), şi constă în copararea unui semnal de c.a. cu o
   tensiune de referinţă de c.c. Factorul de umplere a forme de undă de
   la ieşire poate fi controlat prin ajustarea tensiunii de c.c. de
   referintă, ce controlează, sau /modulează/ durata (lăţimea) pulsului
   semnalului de ieşire

** Reacţia negativă

Dacă ar fi să conectăm ieşirea unui AO la intrarea sa inversoare (-) şi
în acelaşi timp să aplicăm un semnal te tensiune la intrarea sa
neinversoare (+), vom vedea că tensiunea de ieşire a AO este foarte
apropiată de cea de intrare (pentru simplitate, sursa de putere,
circuitul +V/-V şi masa nu au mai fost desenate în figură):

#+CAPTION: amplificator operaţional; conectarea ieşirii la intrarea
#+CAPTION: neinversoare
[[./poze/03034.png]]

Pe măsură ce V_{intrare} creşte, V_{ieşire} creşte şi ea pe măsura
amplificării diferenţiale. Totuşi, pe măsură ce V_{ieşire} creşte,
această tensiune de ieşire este furnizată înapoi spre intrarea
inversoare, ducât asfel la scăderea diferenţei de tensiune dintre cele
două intrări şi scăderea tensiunii de ieşire prin urmare. Rezultatul
este că, pentru oricare valoare a tensiunii de intrare, tensiunea de
ieşire va fi aproape egală cu V_{intrare}, dar suficientă pentru
menţinerea unei diferenţe de tensiune între V_{intrare} şi intrarea (-)
a cărei amplificare generează tensiunea de ieşire.

Circuitul va atinge foarte repede un punct de echilibru, unde valoare
tensiunii de ieşire este asfel încât să menţină o diferenţa necesară de
tensiune la intrare, ce produce la rândul ei o tensiune de ieşire
suficientă. Introducerea la intrarea inversoare a amplificatorului a
tensiunii sale de ieşire este o tehnică numită /reacţie negativă/, şi
este un concept fundamental şi esenţial pentru stabilizarea unui sistem
în general. Această stabilitate oferă amplificatorului operaţional
posibilitatea funcţionării în zona sa liniară, şi nu doar saturat sau
blocat, aşa cum a fost cazul comparatorului (fără reacţie).

Deoarece amplificarea AO este atât de mare, tensiunea pe intrarea
inversoare poate fi menţinuţa aproximativ egală cu V_{intrare}. Să
presupunem de exemplu că AO din exemplu are o amplficare de 200.000.
Dacă V_{intrare} = 6 V, tensiunea de ieşire va fi de 5.999970000149999
V. Această valoare este suficientă pentru ca tensiunea diferenţială de 6
V - 5.999970000149999 V = 29.99985 µV, amplficată cu factorul de 200.000
să producă la ieşire exact 5.999970000149999 V; sistemul este asfel în
echilibru, iar valoarea tensiunii de ieşire nu se (mai) modifică. După
cum se poate vedea, diferenţa de tensiune nu este prea mare (29.99985
µV); din considerente practice, putem presupune că această diferenţă de
tensiune dintre cele două intrări este menţinută prin intermediul
reacţiei negative la exact 0 V.

#+CAPTION: amplificator operaţional cu recţie negativă; diferenţa de
tensiune dintre cele două intrări este foarte aproape de zero volţi
[[./poze/03035.png]] 
#+CAPTION: aproximarea efectelor unui amplificator
#+CAPTION: operaţional cu reacţie negativă
[[./poze/03036.png]]

Un mare avantaj al utilizării AO cu reacţie negativă este că valoarea
amplificării în tensiune nu este importantă, atâta timp cât este foarte
mare. Dacă amplificarea diferenţială ar fi fost 250.000 în loc de
200.000, atunci tensiunea de ieşire ar fi şi mai apropiată de valoarea
V_{intrare}. În circuitul prezentat însă, tensiunea de ieşire ar fi (din
punct de vedere practic) şi în acest caz egală cu tensiunea de la
intrarea neinversoare. Amplificările AO, prin urmare, nu trebuie să fie
foarte precise din fabricaţie pentru a putea fi folosite cu succes în
circuitele electronice. Circuitul de mai sus va urma pur şi simplu
semnalul la intrare, cu o amplificare stabilă de 1.

Reîntorcându-ne la modelulu amplificatorului operaţional, putem să ne
imaginăm AO ca fiind o sursă de tensiune variabilă constrolată de un
/detector de nul/ extrem de sensibil. „Potenţiometrul” din interiorul AO
ce crează o tensiune variabilă, se va deplasa spre orice poziţie este
nevoie, asfel încât să „balanseze” intrările inversoare şi neinversoare
iar căderea de tensiune pe detectorul de nul, ca urmare a acestui fapt,
să fie zero (indicaţia detectorului de nul = 0).

#+CAPTION: amplificator operaţional cu reacţie negativă - analogie
#+CAPTION: detector de nul şi potenţiometru
[[./poze/03232.png]]

Peria potenţiometrului se va mişca asfel încât tensiunea de ieşire să
ducă acul indicator al detectorului de nul la zero volţi. Tensiune de
ieşire va fi egală cu tensiunea de intrare, 6 V în acest caz. Dacă
tensiunea de intrare se modifică, potenţiometrul din interiorul AO îşi
va modifica poziţia asfel încât detectorul de nul să fie echilibrat (0
V). Rezultatul este o tensiune de ieşire aproximativ egală cu cea de
intrare.

Acest lucru este valabil pentru întregul domeniu de tensiuni pe care AO
îl poate susţine la ieşire. Cu o sursă de putere de +15V/-15V, şi un
amplificator ideal ce poate amplfica tensiunea de la intrare între
aceste limite maxime, ieşirea AO va „urmări” tot timpul intrarea sa
între -15 V şi + 15 V. Din acest motiv, circuitul de mai sus poartă
numele de /repetor de tensiune/. Amplificarea în tensiune este 1 pentru
această configuraţie, impedanţa de intrare mare, cea de ieşie mică şi un
factor de amplificare în curent mare.

Trebuie menţionat faptul că multe AO nu pot genera la ieşire căderi de
tensiune exact cât tensiunea de alimentare. Tensiunea de ieşire a
modelului 741, de exemplu, la saturaţie, este mai mică cu un volt pe
partea pozitivă (+V), şi cu doi volţi pe partea negativă (-V). Asfel, cu
o sursă de tensiune duală de +15/-15 V, ieşirea unui AO poate fi maxim
+14 V şi minim -13 V (cu aproximare), dar nu poate creşte mai mult de
atât datorită metodei de confecţionare al AO. Aceste două limite sunt
cunoscute sub numele de /tensiunea pozitivă de saturaţie/, respectiv
/tensiunea negativă de saturaţie/. Alte AO, precum modelul 3130, ce
folosesc tranzistori cu efect de câmp pe etaju de ieşire, pot urma
tensiunea de alimentare cu o aproximaţie de câţive milivolţi, în ambele
părţi. Practic, tensiunile de saturaţie pozitivă, respectiv negativă,
sunt egale cu tensiunile de alimentare.

Sumar:

-  Comectarea ieşiri unui AO la intrarea sa inversoare (-) poartă numele
   de /reacţie negativă/
-  Când ieşirea unui AO este conectată /direct/ la intrarea inversoare
   (-), configuraţia creată poartă numele de /repetor de tensiune/.
   Oricare ar fi semnalul de tensiune aplicat pe intrarea neinversoare
   (+), valoarea semnalului de ieşire va fi egală cu acesta
-  Un AO cu reacţie negativă tinde să aducă tensiunea sa de ieşire la
   nivelul necesar pentru ca diferenţa de tensiune dintre cele două
   intrări ale sale să fie practic zero. Cu cât amplficarea AO este mai
   mare, cu atât mai apropiată de zero va fi valoarea diferenţei de
   tensiune
-  Unele AO nu pot produce la ieşire o tensiune egală cu tensiunea de
   alimentare atunci când sunt saturate. Limita superioară şi inferioară
   a tensiunii de saturaţie poartă numele de /tensiunea pozitivă de
   saturaţie/, respectiv /tensiunea negativă de saturaţie/

** Reacţia prin divizor de tensiune

Dacă adăugăm un divizor de tensiune la reacţia negativă, asfel încât
doar o /fracţiune/ din tensiunea de ieşire este reintrodusă la intrarea
inversoare, şi nu întreaga valoare, tensiunea de ieşire va fi un
/multiplu/ al tensiunii de intrare. Din nou, pentru simplitate,
conexiunile alimentării în c.c. a AO au fost omise. Toate tensiunile au
ca şi referinţă punctul de masă (0 V).

*** Sursa de semnal conectată la intrarea neinversoare (+)

#+CAPTION: amplificator operaţional cu reacţie negativă divizată
[[./poze/03037.png]]

Dacă R_{1} şi R_{2} sunt egale, iar tensiunea de intrare este de 6 V, AO
va genera o cădere de tensiune necesară pentru menţinerea unei tensiuni
de 6 V pe R_{1} (asfel încât tensiunea la intrarea inversoare să fie
egală cu 6 V, iar diferenţa de tensiune dintre cele două intrări să fie
egală cu zero). Cu un raport al divizorului de tensiune R_{1}--R_{2} de
2:1, acest lucru va necesita o tensiune de 12 V la ieşirea AO.

O altă metodă de analiză a acestui circuit constă în calcularea
amplitudinii şi direcţiei curentului prin R_{1}, cunoscând tensiunea pe
fiecare parte (şi prin urmare pe R_{1}), şi rezistenţa rezistorului
R_{1}. Din moment ce partea stângă a rezistorului R_{1} este conectată
la masă (0 V), iar partea dreaptă are un potenţial de 6 V (datorită
reacţiei negative ce menţine tensiune acelui punct egală cu
V_{intrare}), putem vedea că avem 6 V la bornele lui R_{1}. Acest lucru
înseamnă un curent de 6 mA prin R_{1}, de la stânga la dreapta. Deoarece
ştim că ambele intrări ale AO au impedanţe foarte mari, putem afirma că,
curentul prin acestea este zero, şi nu se comportă precum un divizor de
curent în punctul de conectare cu divizorul de tensiune. Cu alte
cuvinte, putem considera că R_{1} şi R_{2} sunt conectate în serie: toţi
electronii ce trec prin R_{1} ajung în R_{2}. Cunoscând curentul prin
R_{2} şi rezistenţa lui R_{2}, putem calcula căderea de tensiune la
bornele acestui rezistor (6 V) şi polaritatea acestuia. Calculând
tensiunea totală dintre punctul de masă (0 V) la dreapta rezistorului
R_{2}, ajungem la o valoarea de 12 V.

Dacă ne uităm pe desenul precedent, ne putem întreba „unde anume se duce
curentul de 6 mA”. Figura de mai sus nu prezintă întregul drum, dar în
realitate, acest curent vine de la sursa de putere de c.c., trece prin
masă, R_{1}, R_{2}, prin ieşirea AO şi înapoi la borna pozitivă a
sursei. Utilizând modelul AO - potenţiometru/detector de nul, calea
curentului arată asfel:

#+CAPTION: modelul amplificator - potenţiometru/detector de nul; calea
#+CAPTION: curentului prin circuit
[[./poze/03233.png]]

Sursa de semnal de 6 V nu trebuie să furnizeze niciun curent în circuit:
aceasta doar comandă amplificatorului operaţional echilibrul de tensiune
dintre cele două intrări, iar ca urmare a acestui fapt, AO produce la
ieşire o tensiune de două ori mai mare decât tensiunea de semnal
datorită reacţiei divizate a celor doi rezistori de 1 kΩ.

Putem modifica factorul de amplificare în tensiune al acestui circuit,
prin simpla modificare a valorilor celor doi rezistori. Amplificarea
poate fi calculată asfel:

#+CAPTION: formula de calcul a amplificării în tensiune al
amplificatorului operaţional cu reacţie negativă divizată
[[./poze/13004.png]]

Se poate observa că amplificarea unui asfel de amplificator nu poate să
scadă sub valoarea 1. Dacă ar fi să coborâm valoarea lui R_{2} la zero
ohmi, circuitul rezultat ar fi identic cu repetorul de tensiune, unde
ieşirea este conectată direct la intrarea inversoare. Această
amplificare poate fi mărită mult peste 1, prin creşterea valorii
rezistorului R_{2} faţa de R_{1}.

Polaritatea tensiunii de ieşire este aceeiaşi cu cea a tensiunii de
intrare. O tensiune pozitivă de intrare înseamnă o tensiune pozitivă de
ieşire, şi invers (faţă de masă). Din acest motiv, acest circuitu poartă
numele de /amplificator neinversor/.

*** Sursa de semnal conectată la intrarea inversoare (-)

Să reluăm circuitul de mai sus, dar de data aceasta să aplicăm tensiunea
de intrare în altă parte:

#+CAPTION: amplificator operaţional cu reacţie negativă divizată
[[./poze/03038.png]]

Prin conectarea la masă a intrării neinversoare, reacţia negativă de la
ieşire va încerca să menţină tensiunea intrării inversoare la 0 V. Din
acest motiv, intrarea inversoare, în acest circuit, poartă numele de
/masă virtuală/ (având un potenţial de 0 V, dar nefiind conectată direct
la masă). Tensiunea de intrare este aplicată de această dată din stânga
divizorului de tensiune R_{1}--R_{2} (= 1 kΩ). Prin urmare, tensiune de
ieşire trebuie să ia valoarea de -6 V pentru echilibrarea punctului de
mijloc la potenţialul masei (0 V). Folosind metodele amplificatorului
neinversor, putem analiza funcţionarea circuitului prin determinarea
amplitudinilor şi direcţiilor curenţilor.

Din nou, putem modifica amplficarea în tensiune a circuitului prin
modificarea valorilor rezistorilor R_{1} şi R_{2}. Amplificarea poate fi
calculată cu următoarea formulă:

#+CAPTION: formula de calcul a amplificării în tensiune al
amplificatorului operaţional cu reacţie negativă divizată
[[./poze/13005.png]]

De această dată, amplificarea în tensiune a circuitului /poate/ fi sub
1, depinzând doar de raportul valorilor celor doi rezistori. Polaritatea
ieşirii este tot timpul opusă polaritătii tensiunii de intrare. O
tensiune de intrare pozitivă înseamnă o tensiune de ieşire negativă, şi
invers (faţă de pământ). Din acest motiv, acest circuit este cunoscut
sub numele de /amplificator inversor/. Semnul „-” din formula de mai sus
scoate în evidenţă această inversare a polarităţilor.

Asfel de circuite studiate mai sus sunt folosite pentru efectuarea
operaţiilor matematice de înmulţire şi împărţire în circuitele analogice
ale calculatoarelor.

Sumar:

-  Prin conectarea reacţiei negative a unui AO prin intermediul unui
   divizor de tensiune, tensiune de ieşire devine un multiplu al
   tensiunii de intrare
-  Un AO cu reacţie negativă, a cărui semnal de intrare este conectat la
   intrarea noninversoare (+), poartă numele de /amplificator
   neinversor/. Polaritatea tensiunii de ieşire va fi aceeiaşi cu a
   tensiunii de intrare. Amplificarea în tensiune a circuitului este
   dată de următoarea formula:
    A_{V} = (R_{2} / R_{1}) + 1
-  Un AO cu reacţie negativă, a cărui semnal de intrare este conectat în
   partea stângă a divizorului de tensiune, iar intrare neinversoare (+)
   este conectată la masă, poartă numele de /amplificator inversor/.
   Polaritatea tensiunii de ieşire va fi opusă polarităţii tensiunii de
   intrare. Amplificarea în tensiune a circuitului este dată de
   următoarea formulă: A_{V} = -R_{2} / R_{1}

** Amplificatorul tensiune-curent

În circuitele de instrumentaţie, semnalele de c.c. sunt folosite adesea
pentru reprezentarea analogică a unei mărimi fizice precum temperatura,
presiunea, greutatea şi mişcarea. De obicei se preferă utilizarea
semnalelor de /curent/ şi nu a celor de /tesniune/, deoarece semnalele
de curent sunt egale prin întreaga buclă a circuitului serie, de la
sursă (aparatul de măsură) până la sarcină (indicator, controler), pe
când semnalele de tensiune în circuitele paralel pot veria de la un
capăt la celălalt datorită pierderilor rezistive din fire. Mai mult,
instrumentele de măsură ale curentului posedă în general o impedanţa
mică de intrare, pe când instrumentele de măsură ale tensiunii au
impedanţe mari de intrare; acest lucru înseamnă că cele de curent au o
imunitate crescută faţă de gzgomotul electric.

Pentru a putea folosi curentul ca şi metodă de reprezentare a mărimilor
fizice, trebuie să putem genera o cantiate precisă de curent în
circuitul de semnal. Dar cum putem genera o cantitate precisă de curent
dacă nu cunoaştem rezistenţa buclei de circuit. Răspunsul constă în
utilizarea unui amplificator cu scopul menţinerii curentului prin
circuit la o valoare prestabilită, aplicând o cădere de tensiune mai
mică sau mai mare pentru îndeplinirea acestui obiectiv. Un astfel de
amplificator se comportă precum o /sursă de curent/. Un AO cu reacţie
negativă este o soluţie foarte bună pentru această problemă:

#+CAPTION: amplificator operaţional cu reacţie negativă
[[./poze/03039.png]]

Se presupune că tensiunea de intrare a acestui circuit este generată de
un circuit traductor/amplificator, calibrat pentru producerea valorii de
1 V pentru 0% din mărimea de măsurat şi 5 V pentru 100% din valoarea
mărimii de măsurat. Semnalul de curent analog standar este între 4 mA
(0%) şi 20 mA (100%). Pentru o tensiune de intrare de 5 V, rezistorul
(de precizie) de 250 Ω va avea o cădere de tensiune de 5 V la bornele
sale, rezultând un curent de 20 mA prin bucla circuitului (incluzând
rezistorul de sarcină, R_{sarcină}). Nu contează rezistenţa rezistorului
R_{sarcină}, sau cât rezistenţa adiţională este prezentă în circuit
datorită conductorilor, atâta timp cât AO are o sursă de putere
suficient de mare pentru generarea celor 20 mA prin R_{sarcină}.
Rezistorul de 250 Ω stabileşte relaţie dintre tensiunea de intrare şi
curentul de ieşire, ducând în acest caz la echivalenţa 1-5 V intrare /
4-20 mA ieşire.

Acest circuit mai este cunoscut şi sub numele de /amplificator de
transconductanţă/. În electronică, transconductanţa este raportul dintre
variaţia curentului şi variaţia tensiunii (ΔI / Δ V), şi se măsoară în
Siemens, aceeiaşi unitate de măsură pentru exprimarea conductanţei,
reciproca matematică a rezistenţei. În acest circuit, valoarea
raportului de transconductanţă este fixată de către valoarea de 250 Ω a
rezistorului, asigurând o relaţie linieră
curent-ieşire/tensiune-intrare.

Sumar:

-  În industrie, semnalele de curent în c.c. sunt adesea folosite în
   dauna semnalelor de tensiune în c.c., pentru reprezentarea mărimilor
   fizice
-  Semnalele de tensiune se pot produce relativ uşor direct de la
   dispozitivele traductoare, pe când semnalele de curent nu. AO pot fi
   folosite pentru realizarea „conversiei” unui semnal de tensiune
   într-un semnal de curent. În acest mod de funcţionare, AO vor genera
   la ieşire o cădere de tensiune necesară pentru menţinerea curentului
   prin circuitul de semnal la o valoarea bine stabilită

** Circuite sumatoare şi de mediere

Dacă luăm trei rezistori egali şi conectăm unul din capetele fiecăruia
dintre ei la un punct comun şi aplicăm apoi trei tensiuni de intrare,
câte o tensiune pe fiecare din capetele libere ale rezistorilor,
tensiunea văzută la punctul comun reprezintă /media/ matematică a celor
trei.

#+CAPTION: circuit rezistiv de mediere a tensiunilor de intrare
[[./poze/03040.png]]

Acest circuit nu este altceva decât o aplicaţie practică a teoremei lui
Millman:

#+CAPTION: circuit rezistiv de mediere a tensiunilor de intrare conform
#+CAPTION: teoremei lui Millman
[[./poze/03041.png]]

Dacă luăm un /circuit de mediere pasiv/ şi îl folosm la intrarea unui AO
cu un factor de amplificare de 3, putem transforma această funcţie de
mediere într-o funcţie de /adunare/. Rezultatul este un circuit /sumator
neinversor/:

#+CAPTION: circuit sumator neinversor
[[./poze/03042.png]]

Cu un divizor de tensiune a cărui raport este 2 kΩ / 1 kΩ, circuitul
amplificator neinversor va avea o amplificare în tensiune de 3. Având ca
şi intrare media celor trei tensiuni ((V_{1} + V_{2} + V_{3}) / 3), prin
circuitul de mediere pasiv, şi înmulţind această medie cu 3, ajungem la
o tensiune de ieşire egală cu /suma/ celor trei tensiuni de intrare
(V_{1} + V_{2} + V_{3}).

#+CAPTION: formule matematice
[[./poze/13007.png]]

Acelaşi lucru este realizabil şi cu un AO inversor, folosind un circuit
de mediere pasiv ca şi componentă a circuitului de reacţie negativa.
Rezultatul este cunoscut sub numele de circuit /sumator inversor/:

#+CAPTION: circuit sumator inversor
[[./poze/03043.png]]

Acum, cu partea dreaptă a circuitului de mediere pasiv conectată la
punctul de masă virtual al intrării inversoare, teorema lui Millman nu
se mai poate aplica precum înainte. Tensiunea masei virtuale este
menţinută la valoarea de 0 V de către reacţia negativă a AO, pe când
înainte, această valoare putea să oscileze spre valoarea medie a celor
trei tensiuni, V_{1}, V_{2}, V_{3}. Totuşi, fiindcă valorile
rezistorilor sunt egale între ele, curentul prin fiecare dintre cei trei
va fi proporţional cu valoarea tensiunii de intrare a fiecărui rezistor.
Din moment ce curentul la nodul comun va fi /suma/ celor trei curenţi,
aceast curent total prin rezistorul de reacţie va produce o tensiune de
ieşire egală cu suma celor trei tensiuni, cu polaritate inversă, de aici
şi denumirea de sumator /inversor/:

V_{ieşire} = -(V_{1} + V_{2} + V_{3})

Sumar:

-  Un circuit /sumator/ realizează suma algebrică a semnalelor de
   tensiune de la intrare. Folosind AO, circuitele de sumare pot fi
   /neinversoare/ şi /inversoare/

** Realizarea unui amplificator diferenţial

Un aplificator fără reacţie negativă este deja un amplficator
diferenţial, amplificând diferenţa de tensiune dintre cele două intrări.
Totuşi, factorul său de amplificare nu poate fi controlat şi este de
obicei prea mare pentru oricare aplicaţie practică. Folosirea reacţiei
negative în circuitele cu AO a dus la „pierdere” unei intrări,
amplificatorul rezultat putând fi folosit doar pentru amplificarea unui
singur semnal de intrare. Putem însă construi un circuit cu AO,
menţinând ambele intrări, dar cu un factor de amplificare controlat de
elemente (rezistori) externe.

#+CAPTION: amplificator diferenţial folosind un AO cu divizoare de
#+CAPTION: tensiune pe cele două intrări
[[./poze/03044.png]]

Dacă valorile tuturor rezistorilor sunt egale, acest amplificator va
avea o amplificare diferenţială a tensiunii de 1. Analiza acestui
circuit este practic identică cu cea a unui amplificator inversor, cu
diferenţa că tensiunea pe intrarea neinversoare (+) a AO este egală cu o
fracţiune din V_{2}, şi nu este conectată la masă cum era cazul
amplificatorului inversor. Prin urmare, V_{2} reprezintă semnalul pe
intrarea neinversoare, iar V_{1} reprezintă semnalul pe intrarea
inversoare.

V_{ieşire} = V_{2} - V_{1}

Dacă dorim realizarea unei amplificări diferenţiale de tensiune diferită
de 1, va trebui să ajustăm valorile /ambelor/ divizorare de tensiune.
Acest lucru necesită multiple schimbări ale rezistorilor şi echilibrarea
celor doi divizori de tensiune pentru funcţionarea simetrică a
circuitului, ceea ce nu este foarte practic.

O altă limitare a acestui circuit este faptul că impedanţele sale de
intrare sunt mici în comparaţie cu alte configuraţii cu AO, în special
amplificatorul neinversor (cu o singură intrare). Fiecare sursă de
tensiune de intrare trebuie să genereze curenţi prin rezistori, ceea ce
contribuie la o impedanţă mult mai mică decât impedanţa de intrare a
unui AO „pur”. Soluţia la această problemă, din fericire, este destul de
simplă. Tot ceea ce trebuie să facem este să trecem fiecare semnal de
intrare print-un repetor de tensiune, asfel:

#+CAPTION: amplificator diferenţial folosind trei amplificatoare
#+CAPTION: operaţionale
[[./poze/03045.png]]

De data aceasta, semnalele de intrare V_{1} şi V_{2} sunt conectate
direct la intrările celor două AO repetoare de tensiune, rezultând o
impedanţă foarte mare de intrare. Cele două AO din stânga sunt folosite
pentru generarea curentului (prin intermediul unei surse de tensiune de
c.c. exterioare) necesar prin prin rezistori în locul surselor de
tensiune de la intrare.

Sumar:

-  
-  

** Amplificatorul de instrumentaţie

După cum am spus şi în secţiunea precedentă, este de dorit modificarea
factorul de amplificare al circuitului fără a schimba mai mult de un
rezistor, aşa cum era cazul exemplului precedent. Această posibilitatea
se poate realiza cu ajutorul amplificatorului de /instrumentaţie/:

#+CAPTION: amplificatorul de instrumentaţie
[[./poze/03046.png]]

Circuitul este construit din două amplificatoare diferenţiale şi trei
rezistori ce conectează cele două amplificatoare împreună. Considerăm că
toţi rezistorii din circuit sunt egali, cu excepţia rezistorului
R_{amplificare}. Reacţia negativă a AO din stânga sus duce tensiunea din
punctul 1 (deasupra lui R_{amplificare}) la o valoare egală cu V_{1}.
Asemănător, tensiunea la punctul 2 (sub R_{amplificare} este menţinută
la o valoare egală cu V_{2}. Caderea de tensiune la bornele lui
R_{amplificare} va fi egală cu diferenţa de tensiune dintre V_{1} şi
V_{2}. Această cădere de tensiune duce la apariţia unui curent prin
R_{amplificare}, şi din moment ce curentul prin buclele de reacţie a
celor două amplificatoare este zero, curentul prin R_{amplificare}
trebuie să fie egal cu valoarea curentului prin cele două rezistoare R
din imediata sa vacinătate. Căderea de tensiune între punctele 3 şi 4 va
fi prin urmare egală cu:

V_{3-4} = (V_{2} - V_{3})(1 + 2R / R_{amplificare})

Amplificatorul diferenţial din dreapta va amplifica această cădere de
tensiune dintre punctele 3 şi 4 cu un factor de 1 (presupunând că
valorile tuturor rezistorilor R sunt egale). Deşi modul de realizare al
acestui AO pare greoi, avantajul constă în impedanţele de intrare extrem
de mari pentru V_{1} şi V_{2}, iar amplificarea se poate ajusta prin
variaţia valorii unui singur rezistor. Din formula de mai sus reiese şi
factorul de amplificare în tensiune al unui amplificator de
instrumentaţie:

A_{V} = (1 + 2R / R_{amplificare})

Cea mai mică amplificare posibilă cu ajutorul configuraţiei de mai sus
este 1, atunci când R_{amplificare} este deschis (rezistenţa infinită).

Sumar:

-  Un /amplificator diferenţial/ este un circuit diferenţial cu
   amplificatoare operaţionale, având impedanţa de intrare foarte mari
   şi un factor de amplificare ajustabil prin intermediul variaţiei
   rezistenţei unui singur rezistor

** Circuite de derivare şi integrare

Prin introducerea reactanţei electrice în buclele de reacţie ale
amplificatoarelor operaţionale, ieşirea acestora va depinde de variaţie
tensiunii de intrare cu /timpul/. Folosind nomenclatura analizei
matematice, /integratorul/ produce o tensiune de ieşire proporţională cu
produsul dintre tensiunea de intrare şi timp; /derivatorul/ produce o
tensiune de ieşire proporţională cu variaţia tensiunii de intrare (dv /
dt).

Putem construi un circuit cu AO ce măsoară variaţia de tensiune prin
determinarea curentului printr-un condensator; tensiunea de ieşire va fi
proporţională cu valoarea acelui curent:

*** Circuit de derivare

#+CAPTION: circuit de derivare
[[/sites/default/files/electronica\_analogica/03048.png]]

Partea dreaptă a condensatorului este menţinută constantă la o tensiune
de 0 V, datorită efectului „masei virtuale”. Prin urmare, curentul
„prin” condensator se datorează doar /variaţiei/ tensiunii de intrare. O
tensiune constantă nu va duce la apariţia unui curent prin C, ci doar o
tensiune de intrare /variabilă/.

Curentul condensatorului va trece şi prin rezistorul de reacţie,
producând o cădere de tensiune la bornele sale, tensiune ce este egală
cu tensiunea de ieşire. O variaţie liniară şi pozitivă a tensiunii de
intrare va rezulta într-o tensiune negativă la ieşirea AO, şi invers.
Această inversare a polarităţii se datorează faptului că semnalul de
intrare este trimis la intrarea inversoare a AO, iar acesta se comportă
precum un amplificator inversor. Cu cât variaţia tensiunii de la intrare
este mai mare (negativă sau pozitivă), cu atât tensiune de la ieşire va
fi mai mare.

Formula pentru determinarea tensiunii de ieşire a derivatorului este
următoarea:

#+CAPTION: formula pentru determinarea tensiunii de ieşire a
#+CAPTION: derivatorului
[[/sites/default/files/electronica\_analogica/13012.png]]

Pe lângă utilizarea acestor circuite ca şi funcţie matematică de
derivare în calculatoarele numerice, acestea se folosesc ca şi
indicatoare de variaţie a mărimilor în instrumentaţie. O asfel de
aplicatie include monitorizarea (sau controlul) ratei de variaţie a
temperaturii într-un furnal, unde o creştere sau scădere prea bruscă a
temperaturii poate crea probleme. Tensiunea de c.c. produsă de circuitul
integrator poate fi folosită pentru acţionarea unui comparator, ce ar
putea activa o alarmă sau ar putea controla rata de variaţie, dacă
aceasta depăşeşte o anumită valoare prestabilită.

*** Circuit de integrare

În acest caz, AO va genera la ieşire o tensiune proporţională cu
amplitudinea şi durata de timp în care semnalul a deviat de la valoarea
de 0 V. Altfel spus, un semnal de intrare constat va genera o anumită
/variaţie/ a tensiunii de ieşire: inversul derivatorului. Pentru a
realiza acest lucru, trebuie doar să inversăm locul rezistorului cu cel
al condensatorului din circuitul precedent:

#+CAPTION: circuit de integrare
[[/sites/default/files/electronica\_analogica/03048.png]]

Ca şi în cazul precedent, AO asigură faptul că intrarea inversoare va fi
menţinută la o tensiune de 0 V (masa virtuală). Dacă tensiunea de
intrare este exact 0 V, nu va exista curent prin rezistor, condensatorul
nu se va încărca, şi prin urmare, tensiunea de ieşire nu se va modifica.
Nu putem garanta valoarea tensiunii de la ieşire faţă de masă în această
situaţie, dar putem afirma că aceasta va fi /constantă/.

Totuşim, dacă aplicăm o tensiune constantă şi pozitivă la intrare,
tensiunea de ieşire va scădea spre negativ, într-un mod liniar, în
încercarea de a produce o variaţia de tensiune pe condensator necesară
menţinerii curentului stabilit datorită diferenţei de tensiune la
bornele rezistorului. Invers, o tensiune constantă şi negativă va duce
la apariţie unei variaţii de tensiune liniară şi pozitivă la ieşire.
Rata de variaţie a tensiunii de ieşire este proporţională cu valoarea
tensiunii de intrare.

Formula de determinare a tensiunii de ieşire a integratorului este
următoarea:

#+CAPTION: formula de calcul a tensiunii de ieşire a integratorului
[[/sites/default/files/electronica\_analogica/13013.png]]

unde,

c = tensiunea de ieşire iniţială (t = 0)

O aplicaţie a acestui circuit ar fi menţinerea expunerii totale la
radiaţie, sau dozajul, în cazul în care tensiunea de intrare ar fi
conectată la un detector electronic de radiaţie. Un circuit integrator
trebuie să ia în calcul atât intensitatea radiaţiei (amplitudinea
tensiunii de intrare) cât şi timpul de expunere, generând o tensiune de
ieşire ce reprezintă expunerea totală suferita.

Circuitul de integrare poate fi folosit şi pentru integrarea unui semnal
ce reprezintă curgerea unui lichid, producând la ieşire un semnal ce
reprezintă cantitatea totală de lichid ce a trecut printr-un anumit
punct, într-o anumită perioadă de timp.

Sumar:

-  Un circuit /derivator/ produce o tensiune constantă la ieşire pentru
   o tensiune variabilă la intrare
-  Un circuit /integrator/ produce o tensiune variabilă la ieşire pentru
   o tensiune de intrare constantă
-  Ambele tipuri de dispozitive se construiesc uşor, folosind componente
   reactive (de obicei condensatoare şi nu bobine) în bucla de reacţia a
   circuitului amplificatorului operational

** Reacţia pozitivă

Spre deosebire de reacţia negativă, ce conectează ieşirea
amplificatorului la intrarea sa inversoare (-), /reacţia pozitivă/
introduce semnalul de ieşire al AO la intrarea sa neinversoare (+),
asfel:

#+CAPTION: amplificator operaţional cu reacţie pozitivă
[[./poze/03052.png]]

*** Circuitul bistabil

Intrarea inversoare nu este conectată la bucla de reacţie, prin urmare,
se poate aplica o tensiune externă pe aceasta. Să vedem pentru început
efectele conectării intrării inversoare la masă (0 V):

#+CAPTION: amplificator operaţional cu reacţie pozitivă; intrarea
#+CAPTION: inversoare conectată la masă
[[./poze/03053.png]]

În acest caz, tensiunea de ieşire va depinde de amplitudinea şi de
polaritatea tensiunii intrării neinversoare. Dacă această tensiune este
pozitivă, ieşirea AO va fi şi ea pozitivă, ducând la saturaţia pozitivă
a amplificatorului ca urmare a reacţiei pozitive pe intrarea
neinversoare. Pe de altă parte, dacă tensiunea intrării neinvesoare
porneşte de la o valoare negativă, AO se va satura negativ.

Ceea ce avem în cazul de faţă poartă numele de /circuit bistabil/, şi
anume stabil într-una dintre cele două stări (saturat pozitiv sau
saturat negativ). După atingerea uneia dintre aceste stări, circuitul
tinde să rămână în acea stare, nemodificat. Pentru aducerea circuitului
dintr-o stare în cealaltă, este necesară aplicarea unei tensiuni de
aceeiaşi polaritate pe intrarea inversoare (-), dar de o amplitudine mai
mare. De exemplu, dacă circuitul este saturat pozitiv la +12 V, va fi
necesară o tensiune pe intrarea inversoare de cel puţin +12 V pentru ca
AO să intre în saturaţie negativă.

Prin urmare, un AO cu reacţie pozitivă tinde să rămână în starea în care
se află deja. Tehnic, acest lucru este cunoscut sub numele de
/histerezis/.

*** Comparator cu histereză

După cum am mai văzut, comparatoarele pot fi utilizate pentru producerea
unei unde dreptunghiulare folosind orice tip de undă periodică
(sinusoidală, triunghiulară, dinte de fierăstrău, etc.) pe intrare. Dacă
forma de undă în c.a. este pură, un comparator simplu este suficient
pentru realizarea acestei transformări:

#+CAPTION: comparator cu amplificator diferenţial
[[./poze/03054.png]]

Pe de altă parte, dacă semnalul de intrare conţine zgomot, ce cauzează
creşterea sau descreşterea semnificativă a amplitudinii în decurs de o
perioadă, ieşirea unui asfel de comparator poate varia neaşteptat:

#+CAPTION: comparator cu amplificator diferenţial
[[./poze/03055.png]]

Ori de câte ori există o tranziţie a semnalului de intrare prin semnalul
de referinţa, indiferent cât de mică ar fi, ieşirea comparatorului îşi
va modifica starea.

Dacă adăugăm o mică reacţie pozitivă circuitului comparator, vom
introduce histereză în circuit. Această histereză va determina rămânerea
circuitului în starea sa actuală, modificându-şi starea doar dacă
amplitudinea tensiunii de intrare în c.a. suferă o modificarea /majoră/.

#+CAPTION: comparatorul cu histereză
[[./poze/03056.png]]

Acest rezistor de reacţie crează o referinţă duală pentru circuitul
comparator. Tensiunea aplicată la intrarea neinversoare (+) ca şi
referinţă pentru comparaţia tensiunii de c.a, depinde de valoarea
tensiunii de ieşire a AO. Când ieşirea AO este saturată pozitiv,
tensiune de referinţa pe intrarea neinversoare va fi mai pozitivă decât
inainte. Invers, când ieşirea AO este saturată negativ, tensiunea de
referinţă a intrării neinversoare va fi mai negativă decât inainte.
Rezultatul poate fi transpus pe un grafic, asfel:

#+CAPTION: comparatorul cu histereză; formele de undă de la intrare şi
#+CAPTION: ieşire
[[./poze/03057.png]]

Când ieşirea AO este saturată pozitiv, tensiunea de referinţa va fi cea
superioară; ieşirea nu va fi saturată pozitiv decât dacă intrarea de
c.a. creşte /peste/ această referinţă superioară. Invers, când AO este
saturat negativ, tensiunea de referintă luată în considerare este cea
inferioră; ieşirea nu va creşte spre saturaţie pozitivă decât dacă
intrarea de c.a. scade /sub/ nivelul de referinţă inferioară. Rezultatul
este un semnal de ieşire dreptunghiular curat, în ciuda existenţei unor
distorsiuni mari ale semnalului de intrare de c.a. Pentru ca ieşirea
comparatorului să sară de la o stare la alta (lucru nedorit), este
nevoie ca diferenţa dintre amplitudinile semnalului de intrare să fie
cel puţin la fel de mare precum diferenţa dintre tensiunile de referinţa
superioară şi inferioară.

*** Circuite oscilatoare

Un /oscilator/ este un dispozitiv ce produce o tensiune de ieşire
alternativă sau pulsatorie. Tehnic, este cunoscut sub numele de
dispozitiv /astabil/: nu posedă o ieşire stabilă.

Să vedem un circuit oscilator cu AO şi reacţie pozitivă:

#+CAPTION: circuit oscilator cu amplificator operaţional şi reacţie
#+CAPTION: pozitivă
[[./poze/03058.png]]

Când ieşirea este saturată pozitiv, V_{referinţa} va fi pozitivă, iar
condensatorul se va încărca în direcţia pozitivă. Când V_{rampă} este
mai mare decât V_{referinţa} (chiar şi cu o valoarea foarte mică),
ieşirea se va satura negativ, iar condensatorul se va încărca în
direcţia (polaritatea) opusă. Oscilatia are loc datorită faptului că
reacţia negativă este instantanee iar reacţia negativă este întârziată
(printr-o constantă de timp RC). Frecvenţa acestui oscilator poate fi
setată prin variaţia mărimii oricărui component.

Sumar:

-  Reacţia pozitivă crează o condiţie de /histereză/: tendinţa de
   „agăţare” într-una dintre cele două condiţii extreme, saturaţie
   pozitivă sau saturaţie negativă

