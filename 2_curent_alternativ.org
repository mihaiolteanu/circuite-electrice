* Bazele teoriei

** Ce este curentul alternativ

În primul capitol am luat în considerare doar curentul continuu, termen
folosit în electricitate pentru a defini deplasarea electronilor într-o
singură direcţie constantă şi/sau calitatea tensiunii de a deţine o
singură polaritate. Curentul continuu este tipul de electricitate
produsă de o baterie, de exemplu.

Pe cât de folosit şi uşor de înţeles este curentul continuu, acesta nu
este „tipul” de electricitate folosit în general. Unele surse electrice,
precum generatoarele electro-mecanice rotative, produc tensiuni a căror
polaritate alternează, inversându-se în acest caz polii pozitivi şi
negativi între ei. Fie că vorbim de modificarea polarităţii unei
tensiuni sau de modificarea direcţiei de deplasare a electronilor
înainte şi înapoi, acest gen de electricitatea poartă denumirea de
curent alternativ:

#+CAPTION: curent continuu vs. curent alternativ
[[./poze/02001.png]]

Deşi simbolul bateriei este folosit pentru a reprezenta orice sursă de
curent continuu, în cazul curentului alternativ, simbolul unei surse
generige îl reprezintă o linie sinusoidală într-un cerc, precum în
figura de mai sus.

Ne putem întreba, pe bună dreptate, de ce ne-am bate capul şi cu acest
tip de electricitate. Este adevărat că în unele cazuri, curentul
alternativ nu prezintă niciun avantaj faţă de cel continuu. În
aplicaţiile în care curentul electric este folosit doar pentru a genera
energie sub formă de căldură (reşou, bec, etc.), polaritatea sau
direcţia curentului este irelevantă atâta timp cât tensiunea şi curentul
existente în circuit sunt suficiente pentru a disipa puterea necesară
elementelor din circuit. Totuşi, cu ajutorul curentului alternativ se
pot construi generatoare electrice, motoare electrice şi sisteme de
distribuţie a energiei electrice mult superioare din punct de vedere al
eficienţei faţă de curentul continuu.

**** Generarea curentului alternativ

În cazul în care construim o maşină ce roteşte un câmp magnetic în jurul
unui set de înfăşurări staţionare prin intermediul unui ax, vom constata
producerea curentului alternativ pe înfăsurări pe măsură ce axul se
roteşte; principiul se bazează pe legea inducţiei electromagnetice a lui
Faraday. Acesta este şi principiul de bază a unui generator de curent
alternativ, cunoscut şi sub numele de alternator.

#+CAPTION: principiul generatorului de curent alternativ
[[./poze/02002.png]]

Putem observa că polaritatea tensiunii pe înfăşurare se inversează
atunci când prin preajma acestia trece polul opus al magnetului.
Conectată la o sursă, această inversare a polarităţii crează un curent
invers (în direcţie opusă) prin circuit. Cu cât viteza de rotaţie a
axului generatorului este mai mare, cu atât mai repede se roteşte şi
magnetul; rezultatul este o tensiune şi curent alternativ ce-şi modifică
direcţiile mult mai des în aceeiaşi perioadă de timp.

**** Generarea curentului continuu

Deşi generatoarele de curent continuu funcţionează pe baza aceluiaşi
principiu al inducţiei electromagnetice ca şi generatoarele de curent
alternativ, construcţia acestora nu este aşa de simplă. La un generator
de curent continuu, înfăşurarea este montată pe ax, acolo unde la
generatorul de curent alternativ se află magnetul permanent, iar
contactul dintre înfăşurarea rotativă şi circuitul exterior se
realizează cu ajutorul unor contacte staţionare de carbon, numite perii,
ce vin în contact cu fâşii de cabon aflate pe înfăşurare. Toate aceste
elemente sunt necesare pentru schimbarea polarităţii de ieşire spre
circuitul exterior, pentru ca acesta „să vadă” o polaritate constantă
(curent continuu):

#+CAPTION: principiul generatorului de curent continuu
[[./poze/02003.png]]

Generatorul de mai sus produce două pulsuri de tensiune la fiecare
revoluţie a axului, ambele pulsuri având aceeiaşi direcţie (polaritate).
Pentru ca un generator de curent continuu să producă o tensiune
/constantă/ şi nu o tensiune intermitentă, acesta trebuie echipat cu
seturi multiple de înfăşurări pentru contactul cu periile. Diagrama de
mai sus este prin urmare una simplificată.

Problema ce se iveşte în cazul închiderii şi deschiderii contactelor
între înfăsurările rotative şi perii este dezvoltarea căldurii excesive
şi a scânteilor, în special la viteze mari. Dacă mediul ambiant în care
funcţionează generatorul prezintă vapori inflamabili sau explozivi,
problema folosirii unui asfel de generator este şi mai gravă. Pe de altă
parte, un generator de curent alternativ nu necesită perii şi
comutatoare pentru funcţionarea sa, şi este prin urmare imun la asfel de
probleme. Avantajele curentului alternativ faţă de cel continuu se
regăsesc şi în cazul confecţionării motoarelor electrice.

**** Transformatorul

Un alt domeniu de aplicare al curentului continuu se bazează pe un efect
al electromagnetismului cunoscut sub denumirea de /inducţie mutuală/:
două sau mai multe înfăşurări plasate una în vecinătatea celeilalte,
asfel încât câmpul magnetic variabil create de o înfăşurare induce o
tensiune electrică în cealaltă. Dacă avem două înfăşurări mutual
inductive şi alimentăm una dintre ele în curent altenativ, cea de a doua
înfăşurare va şi ea străbătută de curent alternativ. O asfel de
utilizare a înfăşurătorilor dă naştere unui dispozitiv numit
/transformator/:

#+CAPTION: principiul transformatorului - un curent alternativ ce
alimentează prima înfăşurare dintr-un set de două înfăşurări mutual
inductive, va induce un curent alternativ în cea de a doua înfăşurare
[[./poze/02004.png]]

Transformatorul este utilizat în principal pentru ridicarea sau
coborârea valorii tensiunii de la înfăşurarea alimentată la cea
nealimentată. Prima înfăşurare, cea care este alimentată în curent
alternativ, poartă denumirea de /primar/; cea de a doua înfăşurare, cea
în care se induce un curent alternativ dinspre primar, poartă denumirea
de /secundar/. Valoarea tensiunii induse în secundar este egală cu
produsul dintre valoarea tensiunii din primar şi raportul dintre numărul
de spire din secundar şi numărul de înfăşurări din primar (U_{2} =
U_{1}*n_{2}/n_{1}). Această relaţie poate fi reprezentată printr-o
analogie mecanică, folosind cuplul şi viteza pentru reprezentarea
tensiunii şi respectiv a curentului.

#+CAPTION: analogie între transformator şi angrenajul mecanic unde
cuplul reprezintă tensiunea şi viteza reprezintă curentul
[[./poze/02005.png]]

Dacă inversăm raportul numărului de spire dintre primar şi secundar,
asfel încât primarul va avea mai puţine spire decât secundarul, atunci
transformatorul va „ridica” tensiune de la nivelul existent în primar la
un nivel mai mare în secundar.

Abilitatea transformatoarelor de a ridica tensiunea sau de a o coborî
este extrem de utilă în proiectare reţelelor de distribuţie a energiei
electrice. Atunci când se transportă energie electrică pe distanţe
lungi, este mult mai eficient dacă aceasta se realizează la tensiuni
înalte şi curenţi mici (diamentrul conductorilor este mai mic, prin
urmare şi pierderile sunt mai mici), si coborârea acesteia pentru
utilizarea de către consumatori.

#+CAPTION: principiul reţelei de distribuţie a energiei electrice -
folosirea transformatoarelor ridicătoare şi coborâtoare de tensiune
[[./poze/02007.png]]

Tehnologia proiectării transformatoarelor face posibilă existenţa
sistemelor de distribuţie. Fară capacitatea de ridicare şi coborâre a
tensiuni, sistemele de distribuţie ar fi mult prea scumpe pentru a fi
practice, decât poate, doar pe distanţe scurte, de câţiva kilometri.

Pe cât sunt de folositoare, transformatoarele funcţionează doar în
curent alternativ, deoarece fenomenul de inducţie mutuală se bazează pe
câmpuri magnetice variabile, iar curentul continuu nu poate produce
decât câmpuri magnetice constante. Desigur, curentul continuu poate fi
folosit sub formă de impulsuri prin înfăşurarea primară pentru crearea
unui câmp magnetic variabil, dar acest curent pulsatoriu nu este foarte
diferit până la urmă de curentul alternativ.

Sumar:

-  Curentul continuu menţine tensiunea şi curentul la o polaritate
   respectiv direcţie constante în timp
-  În curent alternativ, tensiunea şi curentul îşi schimbă polaritatea
   respectiv direcţia în timp
-  Generatoarele electromacanice în curent alternativ, cunoscute sub
   numele de /alternatoare/, sunt mult mai simplu de construit decât
   generatoarele de curent continuu. Acelaşi lucru este valabil şi în
   cazul motoarelor electrice
-  Un transformator reprezintă un set de înfăşurări mutual inductive,
   folosite pentru transmiterea puterii electrice în curent alternativ
   de la o înfăşurare la cealaltă. De obicei, numărul de spire din
   fiecare înfăşurare este asfel stabilit încât transformatorul ridică
   sau coboară tensiune din primar (înfăşurarea alimentată) spre
   secundar (înfăşurarea nealimentată, indusă)
-  Tensiunea din secundar = Tensiunea din primar (numărul de spire din
   secundar / numărul de spire din primar
-  Curentul din secundar = Curentul din primar (numărul de spire din
   primar / numărul de spire din secundar

** Forme de undă în curent alternativ

Datorită modului de producere al energiei electrice, unda produsă de
modificarea continuă a polarităţii tensiunii, respectiv direcţiei
curentului, are o formă /sinusoidală/:

#+CAPTION: formă de undă sinusoidală
[[./poze/02008.png]]

Graficul tensiunii cu timpul pentru un generator electric electromecanic
ne arată o modificare netedă a polarităţii (dinspre + spre - sau
invers); nivelul tensiunii are cea mai rapidă variaţie în jurul valorii
de zero, la intersecţia cu axa timpului, şi cea mai lentă în jurul
valorilor maxime. Dacă luăm funcţia trigonometrică sinus între 0 şi 360
de grade şi o desenăm pe un grafic, aceasta va fi exact figurii
considerate mai sus.

Motivul pentru care generatorul produce curent alternativ se datorează
modului său fizic de funcţionare. Tensiunea produsă de stator
(înfăşurările staţionare) datorită mişcării rotorului (magnetului
rotativ) este proporţională cu rata variaţiei fluxului magnetic
perpendicular pe înfăşurări (legea inducţiei electromagnetice). Această
rată de variaţie este maximă atunci când polii magnetului se află în
imediata apropiere a înfăşurărilor, iar valoarea ei este minimă atunci
când aceştia se află la distanţa maximă faţă de înfăşurări. Matematic,
rata variaţiei fluxului magnetic datorită unui magnetet rotativ,
urmăreşte graficul funcţiei sinus, asfel că tensiunea produsă de
înfăşurări este descrisă de aceeiaşi funcţie.

Dacă urmărim variaţia tensiunii produsă de înfăşurările unui generator
din oricare punct de pe graficul funcţiei (sinus în acest caz) până în
momentul în care graficul începe să se repete, spunem că s-a efectuat
exact o perioadă a acelei funcţii. Matematic, perioada unei funcţii se
notează cu /T/. Aceast concept este cel mai uşor de vizualizat între
valorile maxime ale funcţiei, dar poate la fel de bine să fie luat în
considerare între oricare puncte ale acestuia. Valorile unghiurilor de
pe axa orizontală desemnează domeniul funcţiei trigonometrice sinus, dar
şi poziţia unghiulară a axului alternatorului aflat în mişcare:

#+CAPTION: identificarea unei perioade a funcţiei trigonometrice sinus
[[./poze/02009.png]]

Din moment ce axa orizontală a graficului desemnează trecerea timpului
precum şi poziţia axului alternatorului în grade, unitatea de măsură
folosită pentru marcarea unei perioade este timpul, în majoritatea
cazurilor măsurat în secunde sau fracţiuni de secundă. Perioada unei
unde, măsurată în grade, este tot timpul 360, dar tipul ocupat de o
singură perioadă depinde de rata variaţiei tensiunii de la o polaritate
spre cealaltă.

**** Frecvenţa

O metodă şi mai des folosită pentru a descrie alternanţa curentului
alternativ este exact rata acestei oscilaţii, denumită /frecventă/,
desemnată matematic prin /f/. Unitatea de măsură pentru frecventă este
Hertz-ul (prescurtat Hz), şi reprezintă numărul de perioade complete
într-un interval de o secundă. În Europa, frecvenţa standard folosită
este de 50 Hz, ceea ce se traduce prin faptul că tensiunea alternativă
oscilează cu o rată de 50 de perioade la fiecare secundă. O staţie de
transmisie radio ce foloseşte o frecvenţă de 100 MH generează tensiune
alternativă ce oscilează cu o rată de 100 de milioane de perioade pe
secundă.

Matematic, perioada şi frecvenţa sunt mărimi reciproce, frecvenţa fiind
egală cu inversul perioadei (f = 1 / T) De exemplu, pentru o perioadă T
= 16 ms, frecvenţa f = 1 / 16 = 62.5 Hz. Instrumentul folosit pentru
vizualizarea formelor de undă (a variaţiei tensiunii sau curentului cu
timpul) se numeşte /osciloscop/

**** Alte forme de undă

Deşi generatoarele electromecanice şi multe alte fenomene fizice produc
în mod natural forme de undă sinusoidale, acestea nu sunt singurele
forme de unde alternative existente. Există o varietate de unde
alternative produse de circuitele electronice. Mai jos sunt câteva
exemple:

#+CAPTION: exemple de formă de undă: dreptunghiulară, triunghiulară,
#+CAPTION: dinte de fierăstrău
[[./poze/02010.png]]

Acestea nu sunt însă singurele tipuri de forme de undă existente, ci
doar câteva dintre cele mai comune. Chiar şi circuitele considerate
sinusoidale, dreptunghliare sau triunghiulare pure nu sunt perfecte în
realitate. Unele forme de undă sunt atât de complexe încăt nu pot fi
clasificate. General vorbind, orice formă de undă ce se apropie de o
formă sinusoidală este denumită ca atare, toate celelalte fiind denumite
ne-sinusoidale. Forma undei de tensiune sau curent are o importanţă
crucială asupra comportamentului unui circuit şi trebuie să fim prin
urmare atenţi la diferitele forme de undă existente în practică.

Sumar:

-  Graficul curentului alternativ produs de un generator (alternator)
   electromecanic este sinusoidal (formă de undă)
-  Perioada reprezintă timpul, luat din oricare punct al graficului
   formei de undă până în punctul în care acesta începe să se repete,
   măsurat în secunde
-  Frecvenţa este numărul perioadelor efectuate de o formă de undă
   într-un interval de o secundă şi se măsoară în Hertz (Hz); 1 Hz este
   egal cu o perioadă efectuată într-un interval de o secundă
-  f = 1 / T

** Amplitudinea curentului alternativ

În curent continuu, unde valoarea tensiunii şi a curentului sunt
constante în timp, exprimarea cantităţii acestora în orice moment este
destul de uşoară. Dar cum putem măsura valoarea unei tensiuni sau a unui
curent care variază tot timpul?

O metodă de exprimare a intensităţii, denumită şi /amplitudine/,
curentului alternativ este măsurarea înălţimii formei de undă de pe
grafic. Aceasta este denumită /valoarea de vârf/ a unei unde
alternative:

#+CAPTION: măsurarea tensiunii de vârf pe grafic în cazul unei forme de
#+CAPTION: undă alternative
[[./poze/02011.png]]

O altă metodă constă în măsurarea înălţimii totale a forme de undă,
între cele două vârfuri, valoare ce poartă numele de /amplitudine vârf
la vârf/:

#+CAPTION: măsurarea amplitudinii vârf la vârf pe grafic în cazul unei
#+CAPTION: forme de undă alternative
[[./poze/02012.png]]

Din păcate, ambele modalităţi de calculare a amplitudinii undei
alternative sunt puţin folositoare atunci când vrem să facem o
comparaţie între diferite tipuri de undă. De exemplu, o undă
dreptunghiulară cu valoarea de vârf de 10 V are evident o valoare a
tensiunii mai mare pentru o perioadă mai lungă de timp faţă de o undă
triunghiulară cu aceeiaşi valoare maximă de 10 V. Efectele acestor două
tipuri de undă asupra unei sarcini sunt diferite:

#+CAPTION: efectele undelor dreptunghiulare şi triunghiulare, ambele cu
o amplitudine de vârf de 10 V, asupra aceleiaşi sarcini sunt diferite
[[./poze/02013.png]]

O modalitate de exprimare a amplitudinilor diferitelor forme de undă
într-o formă echivalentă contă în efectuarea mediei aritmetice a
valorilor tuturor punctelor de pe grafic. Această mărime este cunoscută
sub numele de /valoarea medie/ a formei de undă. Dacă luăm media
aritmetică a tuturor punctelor de pe grafic, luând în considerare şi
semnul (pozitiv sau negativ), valoarea medie pentru majoritatea undelor
va fi zero, datorită anulării reciproce dintre valorile pozitive şi cele
negative pe o perioadă completă:

#+CAPTION: valoarea medie a tuturor punctelor de pe graficul unei forme
de undă sinusoidală, luând în considerare şi semnul acestora, este zero
[[./poze/02412.png]]

Acest lucru este valabil pentru oricare formă de undă constituită din
arii egale atât deasupra cât şi sub axa orizonatală (zero) a graficului.
Totuşi, practic, măsurarea valorii medii a undei se efectuează matematic
prin considerarea valorilor absolute a tuturor punctelor dintr-o
perioadă. Cu alte cuvinte, valoarea medie practică a undei se calculează
considerând toate punctele de pe grafic ca fiind pozitive, prin
„răstunarea” imaginară a tuturor punctelor de pe grafic aflate sub linia
orizontală:

#+CAPTION: valoarea medie practică a tuturor punctelor de pe graficul
unei forme de undă sinusoidală, considerând toate punctele de pe grafic
#+CAPTION: ca fiind pozitive
[[./poze/02413.png]]

**** Valoarea efectivă a tensiunii sau a curentului (RMS)

O altă metodă de aflare a valorii reale a amplitudinii unei unde se
bazează pe capacitatea acesteia de a efectua lucru mecanic util atunci
când este aplicată asupra unei sarcini (P = E^{2}/R, and P = I^{2}R).

Să considerăm de exemplu un fierăstrău circular şi unul pendular
(vertical), ambele folosite pentru tăierea lemnului. Ambele tipuri de
fierăstraie folosesc o lamă metalică dinţată acţionată de un motor
electric, dar cel circular foloseşte o mişcare continuă a lamei pentru a
tăia, iar cel pendular foloseşte o mişcare înainte şi înapoi pentru a
realiza aceeiaşi operaţie. Comparaţia dintre cele două tipuri de mişcări
este analoagă comparaţiei dintre curentul continuu şi cel alternativ:

#+CAPTION: analogie între fierăstră circular (curent continuu) şi
#+CAPTION: fierăstrău pendular (vertical)(curent alternativ)
[[./poze/02014.png]]

Problema descrierii variaţiei valorilor prezente în curent alternativ
într-o singură componentă, este prezentă şi în acest caz al analogiei:
cum putem exprima viteza lamei fierăstrăului? Lama fierăstrăului
circular are o viteză constantă, la fel ca în cazul curentului continuu
ce „împinge” electronii prin circuit cu o forţă constantă. Lama
fierăstrăului pendular, pe de altă parte, se deplasează înainte şi
înapoi (curent alternatic), iar în acest caz valoarea vitezei acesteia
variază în fiecare clipă. Care viteză este mai mare, care dintre
fierăstraie poate tăia mai mult lemn în aceeiaşi durată de timp? Mai
mult decât atât, mişcare înainte şi înapoi a unui fierăstrău se poate să
nu fie de acelaşi tip cu mişcare unui alt fierăstrău, în funcţie de
caracteristicile mecanice ale fiecăruia. Unul dintre ele poate, de
exemplu, să folosească o formă de undă sinusoidală în mişcarea sa, pe
când un altul, o undă triunghiulară. O comparaţie între viteza de vârf
între două fierăstraie nu are avea aproape niciun rost (sau o comparaţie
între unul circular şi unul pendular!). Cu toate că fiecare dintre
aceste fierăstraie are o mişcare diferită a lamei, toate sunt egale în
cel puţin un sens: toate taie lemn, iar o comparaţia cantitativă asupra
acestei funcţii comune poate servi ca punct de plecare pentru
determinarea valorii universale a vitezei oricărui fierăstrău.

Dacă de imaginăm două fierăstraie, unul circular şi altul pendular, cu
lame identice, capabile să taie acelaşi tip de lemn, cu aceeiaşi
grosime, în acelaşi interval de timp, am putea spune despre ele că sunt
echivalente în ceea ce priveşte capacitatea lor de tăiere, şi totuşi,
ele sunt foarte diferite în modul lor de funcţionare. Această comparaţie
poate fi folosită pentru a desemna o viteză a fierăstrăului pendular
echivalentă cu cea a fierăstrăului circular, pentru a putea realiza o
comparaţie reală între eficienţa celor două tipuri. Aceasta este şi
ideea folosiri unui procedeu de măsură a „echivalenţei în curent
continuu” a oricărei mărimi din curent alternativ: valoarea curentului
sau tensiunii în curent continuu ce ar produce aceeişi cantitate de
energie disipată pe o rezistenţă egală.

#+CAPTION: disiparea unei puteri egale pe două rezistoare egale folosind
valoarea efectivă a tensiunii şi a curentului alternativ
[[./poze/02015.png]]

În cele două circuite de mai sus, avem aceeiaşi valoare a sarcinii,
respectiv 2 Ω, ce disipă aceeiaşi cantitate de putere sub formă de
căldură, 50 W, unul dintre ele fiind alimentat în curent alternativ,
celălalt în curent continuu. Deoarece sursa de tensiune alternativă este
echivalentă din punct de vedere al puterii transmise spre sarcină cu o
baterie de 10 V în curent continuu, putem denumi aceasta o sursă de 10
V. Mai precis, spunem că /tensiunea efectivă/ este de 10 V. În limba
engleză notaţia este de 10 V /RMS/, notaţie ce o vedem adesea mai ales
în sistemele audio. RMS înseamnă /Root Mean Square/ şi se referă la
modalitatea matematică de obţinere a acestei valori, şi anume, ridicarea
la pătrat a tuturor valorilor de pe graficul formei de undă, atât
pozitive cât şi negativa, calcularea valori medii a acestora şi
introducerea lor sub radical pentru obţinerea valorii finale, efective.

Măsurarea valorii efective este cea mai bună modalitate de realizare a
echivalenţei dintre cele două tipuri de electricitate, continuă şi
alternativă, indiferent de natura formelor de undă implicate, fie
sinusoidale, triunghiulare sau de orice altă formă.

Măsurătorile vârf la vârf sunt cel mai bine efectuate cu ajutorul unui
osciloscop, deoarece acesta poate indicat vârful formei de undă cu o
acurateţe maximă. Pentru măsurarea valorilor efective, aparatele de
măsură analogice vor funcţiona doar dacă au fost special calibrate
pentru acest scop. Datorită inerţiei mecanice şi efectului de atenuare,
deplasarea indcatorului electromecanic al aparatului de măsură va fi în
proporţie cu valoarea medie a undei alternative, şi nu valoare ei
efectivă. Datorită acestui lucru, aparatele de măsură analogice
trebuiesc calibrate, iar acurateţea acestei operaţii depinde de natura
formei de undă presupuse, de obicei sinusoidală.

Cele mai bune aparate de măsură a volorilor efective sunt cele
electronice, special concepute pentru acest tip de măsurători. O metodă
constă în măsurarea temperaturii unui element rezistiv pentru redarea
precisă a valorii efective fără alte calcula matematice, folosind doar
legile fizici. Acurateţea acestui tip de măsurătoare este independentă
de natura formei de undă.

Pentru forme de undă „pure”, există nişte coeficienţi pentru calcularea
relaţiei dintre valorile de vârf, vârf la vârf, medii practice şi
valorii efective ale acestora:

#+CAPTION: coeficienţi pentru calcularea relaţiei dintre valorile de
vârf, vârf la vârf, medii practice şi valorii efective pentru formele de
#+CAPTION: undă sinusoidale, dreptunghiulare şi triunghiulare
[[./poze/02016.png]]

Pe lângă aceşti coeficienţi, mai există şi alte modalităţi de exprimare
a proporţionalităţii între formele de undă fundamentale. /Factorul de
vârf/ a unei forme de undă alternative este raportul dintre valoarea sa
de vârf şi valoarea efectivă. /Factorul de formă/ reprezintă raportul
dintre valoarea efectivă a undei şi valoarea sa medie. Factorii de vârf
şi formă ale undelor dreptunghiulare sunt întotdeauna egali cu 1, din
moment ce valoarea de vârf este egală cu cea medie (practică) şi cea
efectivă. Formele de undă sinusoidale au o valoare efectivă de 0.707 (1
/ 2^{1/2}) şi un factor de formă de 1.11 (0.707 / 0.636). Formele de
undă triunghiulare şi dinte de fierăstrău a valorile efective de 0.577
(1 / 3^{1/2}) şi factorii de formă egali cu 1.15 (0.5777 / 0.5)

Ţineţi minte că aceste constate de conversi între valorile de vârf, vârf
la vârf, medii şi efective ale unei forme de undă se pot folosi doar
pentru formele de undă /pure/. Relaţiile dintre aceste valori, folosind
aceste constante, nu se pot aplica în cazul formele de undă
distorsionate:

#+CAPTION: pentru o formă de undă distorsionată nu putem folosi aceeiaşi
coeficienţi pentru calcularea relaţiei dintre valorile de vârf, vârf la
#+CAPTION: vârf, medii şi efective
[[./poze/02017.png]]

Sumar:

-  Amplitudine unei unde alternative este valoarea sa pe grafic în
   funcţie de timp, şi poate însemna valoare de vârf, vârf la vârf,
   medii sau efective
-  Valoarea de vârf a unei forme de unde alternative se măsoară de la
   intersecţia acesteia cu axa orizontală (timp) până la nivelul maxim
   pozitiv pe grafic, sau nivelul minim negativ
-  Amplitudinea vârf la vârf reprezintă înălţimea totală a unei forme de
   undă alternative măsurată pe grafic între valoarea sa maximă pozitivă
   şi valoarea minimă negativă
-  Amplitudinea medie reprezintă media aritmetică a valorilor tuturor
   punctelor de pe grafic în decurs de o perioadă. Pentru că valoarea
   medie a unei forme de undă simetrice faţă de axa orizontală este tot
   timpul zero, se foloseşte adesea valoarea medie practică a undei, ca
   fiind valoarea medie a valorilor absolute a tuturor punctelor de pe
   grafic (considerând valorile negative ca fiind pozitive)
-  Valoarea efectivă (RMS) a unei forme de undă alternative este un mod
   de exprimare a echivalenţei dintre efectele curetului continuu şi cel
   alternativ. RMS vine din engleză, şi înseamnă Root Mean Square, adică
   metoda de calcul a acestei valori
-  Factorul de vârf a unei unde alternative este raportul dintre
   valoarea sa de vârf şi cea efectivă
-  Factorul de formă a unei unde alternative este raportul dintre
   valoarea sa efectivă şi cea medie

** Rezolvarea circuitelor simple de curent alternativ

Rezolvarea circuitelor de curent alternativ se poate dovedi extrem de
complexă în unele cazuri datorită comportamentului condensatoarelor şi
circuitelor în aceste cazuri. Totuşi, în cazul circuitelor simple,
constând dintr-o sursă de curent alternativ şi unul sau mai mulţi
rezistori, putem aplica aceleaşi regului ca şi în cazul curentului
alternativ fără alte complicaţii.

#+CAPTION: circuit electric simplu în curent alternativ
[[./poze/02018.png]] 
#+CAPTION: formule [[./poze/12003.png]]

Rezistenţele serie se adună, cele în paralel se diminuează, iar legile
lui Ohm şi Kirchhoff sunt şi ele valabile. De fapt, după cum vom vedea,
aceste regului sunt /tot timpul/ valabile, doar că trebuie să folosim
forme matematice mai avansate pentru exprimarea tensiuni, curentului şi
a opoziţiei faţă de acesta. Pentru că acesta este însă un circuit pur
rezistiv, complexităţile circuitelor de curent alternativ nu afectează
rezolvarea lui.

#+CAPTION: tabel
[[./poze/12004.png]]

Un singur lucru foarte important trebuie ţinut minte: toate mărimile
folosite în curent alternativ trebuiesc exprimate folosind aceeiaşi
termeni (valori de vârf, vârf la vârf, medii sau efective). Dacă
tensiunea sursei este dată ca valoare de vârf, atunci toţi curenţii şi
tensiunile calculate vor fi exprimate ca şi valori de vârf. Acelaşi
lucru este valabil şi în cazul celorlalte tipuri de valori. Exceptând
cazurile speciale ce vor fi descrise explicit, toate valorile
tensiunilor şi curenţilor din circuite se vor considera a fi valorile
efective ale formelor de undă alternative şi nu cele de vârf, vârf la
vârf sau medii.

Sumar:

-  Toate regulile şi legile circuitelor de curent continuu sunt valabile
   şî în cazul circuitelor de curent alternativ. Totuşi, pentru
   circuitele complexe, cantiăţile folosite vor trebui să fie exprimate
   într-o formă matematică mai complexă

** Fazele curentului alternativ

Lucrurile încep să se complice atunci când trebuie să comparăm două sau
mai multe forme de undă alternative ce sunt defazate între ele. Prin
această „defazare” se înţelege faptul că formele de undă nu sunt
sincronizate, valorile lor de vârf şi punctele de intersecţie cu axa
orizontală nu sunt identice în timp. Figura de mai jos ilustrează acest
lucru:

#+CAPTION: forme de undă sinusoidale defazate între ele
[[./poze/02019.png]]

Cele două unde de mai sus (A şi B) au aceeiaşi amplitudine şi frecvenţă,
dar sunt defazate între ele. În exemplele precedente am considerat
faptul că funcţia trigonometrică sinus este reprezentată grafic pornind
din punctul zero (zero grade), continuând până la valoarea sa maximă
pozisitvă la 90 de grade, din nou la zero la 180 de grade, minimă
negativă la 270 de grade şi înapoi la punctul de plecare la 360 de
grade. Putem folosi această scară pentru axa orizontală pentru a exprima
valoarea defazajului dintre cele două unde:

#+CAPTION: folosirea axei orizontale gradate de la 0 la 360 de grade
pentru vizualizarea defazajului dintre două forme de undă sinusoidale -
#+CAPTION: defazaj de 45 de grade
[[./poze/02020.png]]

Defazajul (diferenţa de fază) dintre cele două forme de undă este de 45
de grade, unda A fiind înaintea undei B. O comparaţie între defazaje
diferite ale undelor în graficiele de mai jos ilustrează mai bine acest
concept:

#+CAPTION: graficul diferitelor defazaje între două forme de undă
[[./poze/02021.png]]

Deoarece formele de undă de mai sus au aceeiaşi frecvenţă, defazajul
dintre ele este acelaşi în oricare punct din timp. Din acest motiv,
putem exprima defazajul dintre două sau mai multe forme de undă ce au
aceeiaşi frecvenţă ca şi o valoare constantă pentru întreagă undă, şi nu
doar între două puncte particulare. Putem spune prin urmare că tensiunea
A este defazată cu 45 de grade faţă de tensiunea B, de exemplu. Forma de
undă ce este în faţă se numeşte /defazată înainte/, iar cea care este în
urmă spunem că este /defazată înapoi/.

Defazajul, ca şi tensiunea, este tot timpul o valoare relativă între
două lucruri. Nu putem spune că o formă de undă are o anumită fază
/absolută/ pentru că nu există o referinţă universală pentru fază. În
mod uzual, în analiza circuitelor de curent alternativ, forma de undă a
sursei de energie este folosita ca şi referinţă de fază, sub formă de „x
volţi la 0 grade”. Orice altă tensiune sau curent alternativ va fi în
fază sau defazată înainte sau înapoi faţă de această undă de referinţă.

Din acest motiv, circuitele de curent alternativ sunt mult mai
complicate decât cele de curent continuu. La aplicarea legilor lui Ohm
şi Kirchhoff, trebuiesc luate în considerare atât amplitidinile cât şi
diferenţele de faze între undele de tensiune sau curent. Operaţiile de
adunare, scădere, înmulţire sau împărţire trebuie să ia în considerare
aceste lucruri, folosind sistemul /numerelor complexe/ pentru
reprezentarea amplitidinii şi a fazei.

Sumar:

-  Diferenţa de fază (defazajul) reprezintă nesincronizarea a două sau a
   mai multor forme de undă între ele
-  Valoarea defazajului dintre două forme de undă poate fi exprimată
   prin grade
-  Două sau mai multe forme de undă pot fi defazate înainte, înapoi sau
   se pot afla în fază (diferenţa de fază de 0 grade)
-  Rezolvarea circuitelor de curent alternativ trebuie să ia în
   considerare atât amplitudinea undei cât şi diferenţele de fază
   existente; matematic, acest lucru se realizează cu ajutorul numerelor
   complexe

** Principii ale undelor radio

Una dintre cele mai fascinante aplicaţii a energiei electrice constă în
generarea undelor invizibile de energie, şi anume, a undelor radio. Deşi
subiectul este prea vast pentru a fi acoperit în acest scurt capitol,
vom prezenta totuşi unele principii de bază.

*** Unde electromagnetice

Odată cu descoperirea accidentală a electromagnetismului de către
Oersted, lumea ştiinţifică a realizat legătura strânsă dintre
electricitate şi magnetism. La trecerea unui curent electric printr-un
conductor, se generează un câmp magnetic perpendicular pe axa de
curgere. Asemănător, dacă un conductor este expus unui flux magnetic
variabil perpendicular pe lungimea acestuia, se va produce o cădere de
lungime pe această porţiune. Până în acel moment, oamenii de ştiinţă
ştiau că electricitatea şi magnetismul erau strâns legate prin aceste
principii enumerate mai sus. Totuşi, o descoperire crucială se ascundea
sub acest concept simplu al perpendicularităţii celor două câmpuri.
Această descoperire reprezintă un moment crucial în istoria ştiinţei.

Cel responsabil de această revoluţie conceptuală în domeniul fizicii a
fost James Clerk Maxwell (1831-1879), cel care a unificat studiul
electricităţii şi a magnetismului sub forma unor ecuaţii diferenţiale
compacte (în număr de 4) ce-i poartă numele (ecuaţiile lui Maxwell).
Acestea descriu practic întreg comportamentul câmpurilor electrice şi
magnetice, dar, necesită un nivel înalt de abstractizare şi pregătire
matematică pentru a le putea înţelege. Formal însă, descoperirea lui
Maxwell poate fi rezumată astfel: un câmp electric variabil produce un
câmp magnetc perpendicular, iar un câmp magnetic variabil produce un
câmp electric perpendicular.

Acest comportament poate avea loc în spaţiu liber, cele două câmpuri
alternante menţinându-se unul pe celălalt pe măsură ce parcurg spaţiul
cu viteza luminii. Această structură dimanică formată din câmpuri
electrice şi magnetice este cunoscută sub numele de /undă
electromagnetică/.

Există multe tipuri de energie radiantă naturală compusă din unde
electromagnetice. Chiar şi lumina este o undă electromagnetică. La fel
razele-X şi radiaţia gamma. Singura diferenţă dintre aceste tipuri de
radiaţie electromagnetică este frecvenţa lor de oscilaţie (schimbarea
polarităţii câmpurilor electrice şi magnetice).

*** Crearea undelor electromagnetice cu ajutorul antenelor

Folosind o sursă de tensiune de curent alternativ, şi un dispozitiv
special ce poartă numele de /antenă/, putem crea unde electromagnetice
(cu o frecvenţă mult mai mică decât cea a luminii) relativ uşor. O
antenă nu este altceva decât un dispozitiv construit pentru a produce un
câmp electric sau magnetic dispersi. Cele două tipuri fundamentale de
antene sunt /antena dipol/ şi /antena cadru/, prezentate în figura de
mai jos:

#+CAPTION: tipuri de antenă (dipol şi cadru)
[[./poze/02023.png]]

Deşi cele două tipuri de antene nu sunt altceva decât un circuit deschis
(dipol), respecitv un scurt-circuit (cadru), aceşti conductori
reprezintă surse eficiente de câmpuri electromagnetice atunci când sunt
conectate la surse de curent alternativ cu o frecvenţă corespunzătoare.
Cei doi conductori ai antenei dipol joacă rolul unui condensator (doi
conductori separaţi de un dielectric). Dispersia câmpului electric este
însă permisă, spre deosebire de condensatoarele propriu-zise unde acesta
este concentrat între două armători.

Circuitul închis al antenei cadru se comportă precum o bobină cu miez
(mare) de aer. Din nou, şi în cazul acestei antene, dispersia câmpului
este facilitată dinspre antenă spre mediul înconjurător. Acest lucru
este în contradicţie cu o bobină propriu-zisă, unde câmpurile magnetice
sunt concentrate în interior.

Pe măsură ce antena dipol radiază un câmp electric în spaţiu, va lua
naştere un câmp magnetic variabil la unghiuri drepte. În acest fel,
câmpul electric este susţinut mai departe în spatiu, iar unda
electromagnetică se propagă cu viteza luminii (în vid). Acelaşi lucru
este valabil şi pentru antena cadru, cu deosebirea că aceasta radiază
iniţial un câmp magnetic şi nu electric. Rezultatul final este însă
acelaşi: producerea controlată a unui câmp electromagnetic.

*** Transmisia şi recepţia undelor electromagnetice

Alimentată de o sursă de curent alternativ de frecvenţă înaltă, o antenă
joacă rolul unui dispozitiv de transimisie. Tensiunea şi curentul
alternativ sunt convertite în energie sub forma undelor
electromagnetice. Antenele pot de asemenea să intercepteze undele
electromagnetice şi să transforme energie lor în tensiunea şi curent
alternativ. În acest mod de funcţionare, antena joacă rolul unui
dispozitiv de recepţie:

#+CAPTION: radioemiţători şi radioreceptori
[[./poze/02024.png]]

Sumar:

-  
-  

* Numere complexe

** Introducere

Dacă dorim de exemplu să descriem distanţa dintre două oraşe, putem
folosi o singură cifră, în kilometri, sau orice altă unitate de măsură
pentru distanţa liniară. Totuşi, dacă vrem să descriem şi modul de
deplasare dintr-un oraş în altul, avem nevoie de mai multă informaţie pe
lângă distanţă propriu-zisă dintre oraşe; trebuie să indicăm şi
/direcţia/ de mers în acest caz.

Tipul de informaţie ce exprimă o singură dimensiune, precum distanţa
liniară, poartă denumirea de /scalar/ în matematică. Numerele scalare
sunt cele folosite pentru desemnarea valori tensiunii unei bateri, de
exemplu, a rezistenţei sau a curentului, dacă vorbim de curent continuu.

Totuşi, atunci când începem să analizăm circuitele electrice în curent
alternativ, descoperim că valorile tensiunii, curentului şi chiar a
rezistenţei (denumită /impedanţă/ în curent alternativ) nu sunt
cantităţi uni-dimensionale precum în cazul circuitelor de curent
continuu, ci, aceste cantităţi, fiind dinamice (alternează în direcţie
şi amplitudine), posedă alte dimensiuni ce trebuiesc luate în
considerare. Frecvenţă şi diferenţă de fază sunt două dintre aceste
dimensiuni adiţionale.

Pentru a putea analiza cu succes circuitele de curent alternativ,
trebuie să abandonăm numerele scalare şi să luăm în considerare cele
complexe, capabile să reprezinte atât amplitudine cât şi faze unei unde
în acelaşi timp.

Numerele complexe sunt mai uşor de înţeles dacă sunt trecute pe un
grafic. Dacă desenăm o linie cu o anumită lungime (amplitudine) şi unghi
(direcţie), obţinem o reprezentare grafică a unui număr complex,
reprezentare cunoscută în fizica sub numele de /vector/:

#+CAPTION: reprezentarea grafică a numerelor complexe sub formă de
#+CAPTION: vectori; diferite lungimi şi unghiuri
[[./poze/02025.png]]

Precum în cazul distenţelor şi direcţiilor de pe o hartă, trebuie să
avem un sistem de referinţă pentru ca toate aceste valori să aibă un
sens. În acest caz, dreapta înseamnă 0^{o}, iar unghiurile sunt măsurate
în direcţie pozitive în sensul invers acelor de ceasornic:

#+CAPTION: sistemul de referinţă al vectorilor
[[./poze/02026.png]]

Sumar:

-  Un număr scalar este un tip de obiect matematic uni-dimensional
   folosit pentru măsurarea temparaturii, distanţei, greutăţii, etc.
-  Un număr complex este un tip de obiect matematic bi-dimensional (două
   dimensiuni) folosit pentru reprezentarea valorii cât şi a direcţiei
-  Un vector, este reprezentarea grafică a unui număr complex, posedând
   direcţie şi sens. Câteodată, în aplicaţiile electrice, mai este
   folosit şi termenul de /fazor/, acolo unde unghiul vectorului
   reprezintă diferenţa de fază între formele de undă

** Vectori şi forme de undă în curent alternativ

Să luăm câteva exemple de reprezentare a formelor de undă în curent
alternativ cu ajutorul vectorilor, unde lungimea vectorului reprezintă
amplitudinea undei, asfel:

#+CAPTION: reprezentarea formelor de undă în curent alternativ cu
ajutorul vectorilor, unde lungimea vectorului reprezintă amplitudinea
#+CAPTION: undei
[[./poze/02031.png]]

Cu cât amplitudinea formei de undă este mai mare, cu atât lungimea
vectorului corespunzător va fi mai mare. Unghiul vectorului, pe de altă
parte, reprezintă diferenţa de fază (defazajul) dintre unda considerată
si o altă formă de undă de referinţă. De obicei, atunci când exprimăm
faza unei forme de undă, punctul de referinţă îl reprezintă forma de
undă a sursei de alimentare, considerată a fi O^{o}. Ţineţi minte că
faza este tot timpul o mărime relativă dintre două unde şi nu o
proprietate absolută a undelor.

#+CAPTION: reprezentarea formelor de undă în curent alternativ cu
ajutorul vectorilor; faze şi relaţii pentru defazaje de 0, 90, -90
#+CAPTION: respectiv 180 de grade
[[./poze/02032.png]] 
#+CAPTION: relaţia grafică
#+CAPTION: dintre defazaj şi unghiul dintre vectori
[[./poze/02038.png]]

Cu cât defazajul dintre formele de undă considerate este mai mare, cu
atât este mai mare unghiuld dintre vectorii corespunzători.

Sumar:

-  Când este folosit pentru descrierea valorilor în curent alternativ,
   lungimea unui vector reprezintă amplitudinea undei iar unghiul său
   reprezintă diferenţa de fază (defazajul) undei faţă de unda de
   referinţă

** Adunarea simplă a vectorilor

Operaţiile ce pot fi efectuate asupra vectorilor sunt aceleaşi care sunt
posibile asupra oricărei mărimi scalare: adunare, scădere, înmulţire,
împărţire. Dintre toate acestea, adunarea este probabil cea mai uşor de
înţeles. Dacă adunăm doi vectori ce au acelaşi unghiu, lungimile lor se
adună precum o mărime scalară:

#+CAPTION: adunarea vectorilor în cazul în care unghiurile lor sunt
#+CAPTION: egale
[[./poze/02033.png]]

Similar, dacă două sau mai multe surse de curent alternativ cu aceeiaşi
fază sunt conectate în serie, tensiunile lor se adună asemenea
tensiunilor bateriilor:

#+CAPTION: dacă două sau mai multe surse de curent alternativ cu
aceeiaşi fază sunt conectate în serie, tensiunile lor se adună asemenea
#+CAPTION: tensiunilor bateriilor
[[./poze/02034.png]]

Observaţi notaţia „+” şi „-” la bornele surselor de alimentare în curent
alternativ. Chiar dacă noţiunea de polaritate nu este aceeiaşi precum în
curent continuu, aceste notaţii sunt esenţiale pentru scoaterea în
evidenţă a fazei undei de referinţă (tensiunea).

Dacă adunăm doi vectori, a căror diferenţe de fază este de 180^{o},
aflaţi prin urmare în opoziţie, lungimile lor se scad, asemenea
operaţiei de adunare dintre doi scalari, unul pozitiv şi celălalt
negativ:

#+CAPTION: adunarea vectorilor aflaţi în opoziţie de fază (180 grade)
[[./poze/02035.png]]

În mod similar, dacă două surse de curent alternativ aflate în antifază
(defazaj de 180^{o} sunt conectate în serie, tensiunile lor se scad
asemenea bateriilor de curent continuu conectate în opoziţie:

#+CAPTION: adunarea tensiunilor în curent alternativ aflate în antifază
(180 grade) [[./poze/02036.png]]

Pentru a determina dacă cele două surse se află în opoziţie una faţă de
celalată, este nevoie de o examinare atentă atât a polarităţii (+ sau -)
cât şi a fazelor. Polarităţile de mai sus tind să indice faptul că cele
două tensiuni sunt aditive (de la stânga spre dreapta: - şi + la sursa
de 6 V, - şi + la sursa de 8 V). Chiar dacă aceste notaţii ar indica în
mod normal un efect aditiv într-un circuit de curent continuu (cele două
tensiuni „lucrează” împreună pentru a produce o tensiune rezultată mai
mare), în acest circuit de curent alternativ, cele două tensiuni se scad
pentru a da tensiunea finală, deoarece faza uneia dintre ele este de
0^{o}, iar a celeilalte de 180^{o}. Rezultatul total este o tensiune de
2 V, la 180^{o}, sau, -2 V la 0^{o}.

Un alt exemplu în care tensiunile se scad este următorul:

#+CAPTION: adunarea tensiunilor în curent alternativ aflate în antifază
(180 grade) [[./poze/02267.png]]

După cât am văzut mai sus, există două moduri de reprezentare a
rezultatului final:

#+CAPTION: cele două moduri de reprezentare a tensiunilor alternative; 0
#+CAPTION: sau 180 de grade cu semnul schimbat
[[./poze/02037.png]]

O inversare a firelor sursei de curent alternativ este echivalentă cu
schimbarea fazei acelei surse cu 180 de grade:

#+CAPTION: echivalenţa dintre două surse de tensiune alternative; una cu
polaritatea schimbată şi faza modificată cu 180 de grade faţă de
#+CAPTION: cealaltă
[[./poze/02266.png]]

** Adunarea complexă a vectorilor

Dacă adunăm doi vectori cu unghiuri diferite, lungimile lor se adună
diferit faţă de cele scalare:

#+CAPTION: adunarea vectorilor cu unghiuri diferite
[[./poze/02039.png]]

Dacă două tensiuni alternativ, defazate cu 90^{o} între ele, sunt
conectate în serie, amplitudinile lor nu se adună sau scad direct precum
valorile scalare în cazul curentului continuu. În schimb, aceste
tensiuni sunt valori complexe, şi, precum în cazul vectorilor de mai sus
a căror adunare se realizează trigonometric, o sursă de 6 V la 0^{o}
adunată (conectată în serie) cu o sursă de 8 V la 90^{o}, rezultă într-o
tensiune de 10 V a cărei fază este de 53.13^{o}:

#+CAPTION: adunarea tensiunilor alternative aflate în diferenţă de fază
[[./poze/02040.png]]

Prin comparaţie cu circuitele de curent continuu, acest lucru poate
părea ciudat la început. De exemplu, cu ajutorul unui voltmetru, putem
citi indicaţiile de 6 şi respectiv 8 volţi la borenele celor două surse
de curent alternativ, dar tensiunea totală indicată de acesta va fi de
„doar” 10 volţi!

** Notaţia polară şi rectangulară a numerelor complexe

Pentru a putea lucra cu aceste numere complexe fără a fi nevoiţi să
desenăm tot timpul vectori, avem nevoie de o notaţie matematică
standard. Există două forme pentru notaţia numerelor complexe: /polară/
şi /rectangulară/.

**** Notaţia polară

Forma polară constă în exprimarea unui număr complex prin /lungimea/
(cunoscută şi sub numele de dimensiune, valoare absolută, modul) şi
/unghiul/ vectorului (desemnat de obicei prin simbolul ∠). Să luăm două
exemple de vectori împreună cu notaţia lor polară:

#+CAPTION: notaţia polară a vectorilor; exemple
[[./poze/02041.png]]

Orientarea standard pentru unghiurile vectorilor în curent alternativ
defineşte unghiul de 0 grade ca fiind în dreapta (axa orizontală),
90^{o} sus, 180^{o} stânga, 270^{o} jos. Atenţie, vectorii a căror unghi
este „în jos” pot fi reprezentaţi cu ajutorul notaţiei polare ca fiind
vectori pozitivi cu un unghi de peste 180^{o}, sau ca numere negative cu
unghiuri sub 180^{o}. De exemplu, putem spune că un vector cu unghiul
∠270^{o} (direct în jos) are unghiul de -90^{o} (notaţie echivalentă).
Vectorul de mai sus (7.81 ∠230.19^{o}) poate fi descris de asemenea prin
7.81 ∠-129.81^{o}.

#+CAPTION: sistemul de referinţă pentru unghiul vectorilor în curent
#+CAPTION: alternativ
[[./poze/02026.png]]

**** Notaţia rectangulară

Forma rectangulară constă în reprezentarea vectorului prin componentele
sale orizontale şi verticale. În esenţă, vectorului unghiular este
considerat a fi ipotenuza unui unghi drept şi descris cu ajutorul
lungimilor laturilor opuse respectiv adiacente. În loc să descrie
lungimea şi direcţia unui vector prin precizarea lungimii şi a
unghiului, acesta este descris în termenii „cât de departe în
stânga/dreapta” şi „cât de departe „sus/jos”.

Aceste două valori dimensionale (orizontală şi verticală) sunt
simbolizate prin două valori numerice. Pentru a putea face distincţie
între cele două dimensiuni, cea verticală este însoţită de notaţia „i”
(în matematica pură) sau „j” (în domeniul electric). Aceste litere nu
reprezintă o variabilă fizică (precum curentul instantaneu, simbolizat
de asemenea prin „i”), ci sunt /operatori/ matematici folosiţi pentru a
face distincţia dintre componenta verticală şi cea orizontală a unui
vector. Ca şi număr complex complet, valorile cele două componente sunt
scrise ca şi sumă:

#+CAPTION: exprimarea vectorilor folosind notaţia rectangulară
[[./poze/02042.png]]

Componenta orizontală este denumită componentă /reală/ deoarece aceasta
este compatibilă cu numerele normale, scalare („reale”). Componenta
verticală este denumită componenta /imaginară/, deoarece această
dimensiune se află pe o altă direcţie şi nu are nicio legătură cu scara
numerelor reale.

#+CAPTION: sistemul de referinţă vectorial cu notarea axelor reale şi
#+CAPTION: imaginare
[[./poze/02043.png]]

Cele două axe poartă denumirea de /axa reală/ respectiv /axa imaginară/:

#+CAPTION: axa reală şi cea imaginară a unui sistem de referinţă
#+CAPTION: vectorial
[[./poze/02044.png]]

Oricare dintre cele două forme poate fi folosită pentru numerele
complexe. Principalul motiv pentru care există două sisteme de notaţie
valide se datorează faptului că forma rectangulară este uşor de folosit
pentru adunare şi scădere, iar forma polară pentru înmulţire şi
împărţire.

**** Transformarea din formă polară în formă rectangulară

Conversia de la o formă la alta se poate realiza pe cale trigonometrică
destul de uşor. Pentru a transforma forma polară în forma rectangulară,
aflăm mai întâi componenta reală prin înmulţirea lungimii polare cu
cosinusul unghiului, iar componenta imaginare prin înmulţirea lungimii
polare cu sinusul unghiului. Acest lucru poate fi înţeles mult mai uşor
dacă desenăm valorile ca şi laturi ale unui triunghi dreptunghic,
ipotenuza acestuia reprezentând exact vecotorul analizat (lungimea şi
unghiul său faţă de orizontală reprezintă forma sa polară), latura
orizontală fiind componenta reală, iar latura verticală reprezentând
componenta imaginară:

#+CAPTION: relaţia dintre forma polară şi cea rectangulară
[[./poze/02045.png]] 
#+CAPTION: transformarea formei polare în formă
#+CAPTION: rectangulară
[[./poze/12005.png]]

**** Transformarea din formă rectangulară în formă polară

Pentru a realiza conversi de la forma rectangulară la cea polară, găsim
mai întâi lungimea polară folosind teorema lui Pitagora, fiindcă
lungimea polară este ipotenuza unui triunghiu dreptunghic, iar
componenta reală şi cea imaginară sunt reprezentate de latura adiacentă
respectiv cea opusă. Găsim unghiul ca fiind raportul dintre arctangenta
componentei imaginare şi componenta reală:

#+CAPTION: transformarea formei rectangulare în formă polară
[[./poze/12006.png]]

Sumar:

-  Notaţia polară desemnează un număr complex ca fiind compus din
   lungimea şi direcţia vectorului faţă de punctul de plecare
-  Notaţia rectangulară denesemnează un număr complex ca fiind compus
   din dimensiunile orizontale şi verticale ale vectorului
-  În notaţia rectangulară, prima valoarea este componenta „reală”
   (dimensiunea orizontală a vectorului) iar a doua este componenta
   „imaginară” (dimensiunea verticală a vectorului). Componenta
   imaginară este desemnată prin alăturarea literei „j” (operatorul j)
   valorii imaginare
-  Atât forma polară cât şi cea rectangulară a numerelor complexe poate
   fi reprezentată grafic sub forma unui triunghi, cu ipotenuza
   reprezentând vectorul însăşi (formă polară: lungimea ipotenuzei =
   lungimea vectorului; unghiul faţă de orizontală = unghiul
   vectorului), latura orizontală reprezentând componenta „reală”, iar
   latura opusă, verticală, reprezentând componenta rectangulară
   „imaginară”

** Aritmetica numerelor complexe

**** Adunarea numerelor complexe

Pentru adunarea numerelor complexe, adunăm pur şi simplu componentele
reale pentru a determina componenta reală a sumei cele două numere
complexe; acelaşi lucru este valabil şi pentru componenta imaginară:

#+CAPTION: adunarea numerelor complexe
[[./poze/12007.png]]

**** Scăderea numerelor complexe

Pentru scăderea numerlor complexe, se aplică acelaşi principiu de mai
sus, doar cu scădere în loc de adunare:

#+CAPTION: scăderea numerelor complexe
[[./poze/12008.png]]

**** Înmulţirea numerelor complexe

Pentru operaţiile de înmulţire şi împărţire forma preferată este cea
polară. Atunci când efectuăm înmulţirea numerelor complexe sub formă
polară, înmulţim pur şi simplu dimensiunile numerelor complexe pentru
determinarea dimensiuni produsului şi /adunăm/ unghiurile numerelor
complexe pentru determinarea unghiului final al produsului:

#+CAPTION: înmulţirea numerelor complexe
[[./poze/12009.png]]

**** Împărţirea numerelor complexe

Pentru efectuarea împărţirii numerelor complexe, calculăm pur şi simplu
raportul dintre dimensiunea primului număr complex cu dimensiunea celui
de al doilea pentru aflarea dimensiunii final a raportului, şi scădem
unghiul celui de al doilea număr complex din primul pentru a afla
unghiul final al raportului dintre cele două numere complexe:

#+CAPTION: împărţirea numerelor complexe
[[./poze/12010.png]]

**** Reciproca (inversa) numerelor complexe

Pentru a obţine reciproca (1/x), sau inversa unui număr complex,
calculăm raportul dintre valoarea scalară 1 (unghi zero) şi numărul
complex sub formă polară:

#+CAPTION: reciproca (inversa) numerelor complexe
[[./poze/12011.png]]

** Clarificări legate de polaritatea curentului alternativ

*** Polaritatea căderilor de tensiune

Numerele complexe sunt folositoare pentru analiza circuitelor de curent
alternativ, deoarece reprezintă o metodă comodă de reprezentare
simbolică a defazajului dintre mărimile curentului alternativ, precum
tensiunea şi curentul. Totuşi, pentru majoritatea dintre noi,
echivalenţa dintre abstractizarea vectorială şi valorile reale dintr-un
circuit este destul de greu de înţeles. În acest capitol, am văzut că
sursele de tensiune de curent alternativ sunt caracterizate atât prin
valoarea tensiunii sub formă complexă (amplitudine şi unghi de fază) cât
şi prin polaritatea tensiunii. Dat fiind faptul că în cazul curentului
alternativ nu există o „polaritate” dată, precum în cazul curentului
continuu, aceste notaţii de polaritate şi relaţia acestora cu unghiul de
fază poate crea confuzii. Această secţiune este scrisă pentru a încerca
clarificarea unora dintre aceste probleme.

Tensiunea este o cantitate relativă. Atunci când măsurăm o tensiune,
putem alege modul de conectare a voltmetrului la sursa de tensiune, din
moment ce există două puncte între care măsurăm tensiunea şi două sonde
pentru oricare voltmetru. În cazul circuitelor de c.c., polaritatea şi
valoarea surselor de tensiune se specifică exact folosind simbolurile
„+” şi „-”. În cazul sondelor aparatului de măsură, acestea sunt
colorate cu roşu, respectiv negru. Dacă un voltmetru digital indică o
tensiune de c.c. negativă, putem fi siguri că sondele de test au fost
conectate invers (roşu la „-” şi negru la „+”).

Polaritatea bateriilor este specificată prin intermediul simbolisticii
specifice acestora: linia mai scurtă reprezintă tot timpul terminalul
negativ (-), iar linia orizontală mai lungă este tot timpul borna
pozitivă (+):

#+CAPTION: simboul şi polaritatea unei baterii electrice
[[./poze/02348.png]]

Cu toate că, din punct de vedere matematic, reprezentarea tensiunii
bateriei printr-o valoare negativă şi polaritatea bornelor inversată
este corectă, acest lucru nu este convenţional:

#+CAPTION: simboul şi polaritatea unei baterii electrice
[[./poze/02349.png]]

Interpretarea unei astfel de notaţii ar fi mai usoară dacă polarităţile
„+” şi „-” ar fi văzute ca şi puncte de referinţă pentru sondele
voltmetrului. Polaritatea „+” însemnând „roşu” iar „-” însemnând
„negru”. Un voltmetru conectat la bateria de mai sus cu sonda roşie la
borna de jos şi sonda neagră la borna de sus, ar indica într-adevăr o
tensiune negativă (-6 V).

În cazul circuitelor de c.a. totuşi, nu lucrăm cu valori negative ale
tensiunii. În schimb, descriem relaţia dintre două tensiuni prin
intermediul fazei: defazarea în timp dintre două forme de undă. Nu
descriem niciodată o tensiune de c.a. printr-o valoare negativă,
deoarece utilizarea notaţiei polare permite existenţa vectorilor cu sens
invers. Dacă două tensiuni de c.a. sunt opuse (+6 V şi -6 V pentru
c.c.), spunem că ele sunt defazate cu 180^{0} între ele, sau că se
găsesc în antifază.

Totuşi, tensiunea este o valoare relativă între două punce, şi putem
alege modul de conectare a aparatului de măsură între aceste două
puncte. Semnul matematic al indicaţiei unui voltmetru în cazul unei
măsurători în c.c. are sens doar în contextul modului de conectare al
celor două sonde (la care terminal este conectată sonda roşie, şi la
care terminal cea neagră). Asemănător, unghiul de fază a unui semnal de
c.a are sens doar dacă ştim care din cele două puncte este considerat
punctul de „referinţă”. Din această cauză, polarităţile „+” şi „”¨sunt
adesea folosite pentru bornele surselor de c.a.: pentru a specifica
punctul de referinţă al unghiului de fază.

Sumar:

-  
-  

* Reactanta inductiva

** Circuite rezistive în curent alternativ

Să considerăm un circuit de curent alternativ pur rezistiv, caz în care
tensiunea şi curentul sunt în fază (unghiul de defazaj dintre ele este
0^{o}):

#+CAPTION: circuit de curent alternativ pur rezistiv - tensiunea şi
#+CAPTION: curentul sunt în fază
[[./poze/02053.png]]

Dacă trecem curentul şi tensiunea din circuitul de mai sus pe un grafic,
acesta va arăta aproximativ asfel:

#+CAPTION: graficul tensiunii şi al curentului în cazul unui circuit
#+CAPTION: circuit de curent alternativ pur rezistiv
[[./poze/02054.png]]

Deoarece rezistorul se opune pur şi simplu deplasării electronilor prin
circuit în mod direct, în orice moment din timp, forma de undă a căderii
de tensiune pe rezistor este exact în fază cu forma de undă a curentului
prin acesta. Putem lua în considerare orice punct de pe axa orizontală a
graficului şi compara valorile curentului şi ale tensiunii între ele
(aceste puncte poartă denumirea de /valori instantanee/). Asfel, atunci
când valoarea instantanee a curentului este zero, valoarea instantanee a
tensiunii este şi ea zero. De asemenea, atunci când curentul prin
rezistor atinge valoarea sa maximă pozitivă, tensiunea la bornele sale
este şi ea la valoarea sa maximă pozitivă. În orice punct de-a lungul
formelor de undă, putem aplica legea lui Ohm pentru valorile instantanee
a curentului şi tensiunii.

Putem de asemenea să calculăm puterea disipată de rezistor şi să
completăm graficul asfel:

#+CAPTION: graficul tensiunii, curentului şi a puterii disipate în cazul
unui circuit circuit de curent alternativ pur rezistiv
[[./poze/02055.png]]

Se poate observa de pe grafic faptul că puterea nu are niciodată o
valoarea negativă. Atunci când valoarea curentului este pozitivă, şi
tensiunea este pozitivă, produsul celor două (p=ie) fiind prin urmare
pozitiv. Atunci când curentul este negativ, şi tensiunea este negativă,
ceea ce se traduce din nou printr-un produs pozitiv între cele două.
Această polaritate unică ne spune de fapt că rezistorul disipă tot
timpul putere ce este generată de sursă şi degajată de acesta sub formă
de căldură. Indiferent de valoarea curentului, pozitivă sau negativă, un
rezistor va disipa tot timpul energie.

** Circuite inductive în curent alternativ

Bobinele au în schimb un comportament diferit faţă de cel al
rezistorilor atunci când sunt introduse în circuit. Faţă de rezistor,
care doar se opun treceri curentului prin acel punct din circuit în care
aceştia sunt conectaţi (prin dezvoltarea unei căderi de tensiune direct
proporţionale cu valoarea curentului), bobinele se opun /variaţiei/
curentului prin ele, prin dezvoltarea unei căderi de tensiune direct
proporţionale cu /rata de variaţie/ a curentului. În conformitate cu
legea lui Lenz, polaritatea aceastei tensiuni induse este asfel încât
valoarea curentului să se menţină la valoarea curentă, şi anume, dacă
valoarea curentului creşte , tensiunea indusă se va opune deplasării
electronilor; în cazul descreşterii curentului, polaritatea este inversă
pentru a putea împinge electronii şi a se opune descreşterii curentului.
Această opoziţie la variaţia curentului poartă denumirea de /reactanţă/,
în loc de rezistenţă.

Matematic, relaţia dintre căderea de tensiune pe o bobină şi rata
variaţiei curentului prin aceasta, se exprimă asfel:

#+CAPTION: relaţia dintre căderea de tensiune pe o bobină şi rata
#+CAPTION: variaţiei curentului prin aceasta
[[./poze/12016.png]]

Expresia /di/dt/ reprezintă derivata curentului cu timpul, adică rata de
variaţia a curentului instantaneu (i) cu timpul, în amperi per secundă.
„L” reprezintă inductanţă în Henry, iar „e” este tensiunea instantanee.
Câteodată în loc de „e” se mai foloseşte şi „v”, dar cele două notaţii
sunt echivalente.

Să analizăm un circuit pur inductiv simplu în curent alternativ. În
acest, curentul este defazat în urmă faţă de tensiune cu 90^{o}:

#+CAPTION: circuit electric pur inductiv simplu în curent alternativ
[[./poze/02056.png]]

Graficul tensiunii şi al curentului în acest caz arată aproximativ
asfel:

#+CAPTION: graficul formelor de undă pentru un circuit electric pur
#+CAPTION: inductiv simplu în curent alternativ
[[./poze/02057.png]]

Reţineţi faptul că valoarea căderii de tensiune pe bobină este în
funcţie de /variaţia/ curentului prin aceasta. Prin urmare, tensiunea
instantanee este zero ori de câte ori curentul instantaneu este la
valoarea maximă, de vârf (pozitivă sau negativă), deoarece în acest caz
variaţia, sau panta, este zero; tensiunea instantanee are o valoare
maximă, de vârf, atunci când panta curentului instanteneu, sau variaţia
acestuia este maximă (intersecţia formei de undă cu axa orizontală a
timpului). Datorită acestui fapt, formele de undă sunt defazate cu
90^{o}. Dacă ne uităm pe grafic, observăm că unda de tensiune are un mic
„avantaj” faţa de una de curent; prin urmare, spunem că tensiunea este
defazată cu 90^{o} înaintea curentului, sau echivalent, curentul este
defazat cu 90^{o} în urma tensiunii.

#+CAPTION: graficul formelor de undă pentru un circuit electric pur
#+CAPTION: inductiv simplu în curent alternativ - explicaţii
[[./poze/02058.png]]

Lucrurile devin şi mai interesante atunci când introducem şi forma de
undă a puterii pe grafic:

#+CAPTION: graficul formelor de undă pentru un circuit electric pur
#+CAPTION: inductiv simplu în curent alternativ
[[./poze/02059.png]]

Deoarece puterea instantanee reprezintă produsul dintre tensiunea şi
curentul instantaneu (p=ie), puterea este egală cu zero atunci când
curentul /sau/ tensiunea instantanee este zero. Ori de câte ori curentu
şi tensiunea instantanee sunt ambele pozitive sau ambele negative,
puterea este şi ea pozitivă. Dar, datorită faptului că cele două unde de
tensiune, respectiv curent, sunt defazate între ele cu 90^{o}, există
momente în care una este pozitivă şi cealaltă negativă, rezultatul fiind
o /putere instantanee negativă/:

Dar ce înseamnă putere /negativă/? Înseamnă că bobina generează putere
înapoi în circuit, iar putere pozitivă înseamnă că aceasta absoarbe
putere din circuit. Acest lucru dovedeşte faptul că bobina nu „consumă”
putere precum o face un rezistor (ce o disipă sub formă de căldură), ci
puterea absorbită din circuit este stocată sub formă de câmp magnetic.
În cazul de faţă, datorită faptului că duratele de putere pozitivă şi
negativă sunt perfect egale, bobină generează aceeiaşi cantitate de
putere înapoi în circuit pe care absorbit-o într-o perioadă completă de
timp. Practic, reactanţă (rezistenţă în curent continuu) bobine nu
disipă energie, sau echivalent, energia disipată de aceasta este zero.
Atenţie, cazul de sus este cel al unei bobine ideale, cu rezistenţă
zero.

Opoziţia unei bobine faţă de variaţia curentului se traduce printr-o
opoziţie faţă de curentul alternativ în general, curent ce este prin
definiţie variabil în magnitudine instantanee şi direcţie (polaritate).
Această opoziţie faţă de curent alternativ este similară rezistenţei,
dar diferită prin faptul că rezultă întotdeaună într-o diferenţă de fază
între curent şi tensiune, iar puterea disipată este zero. Datorită
acestei diferenţe, are şi o denumire specificiă: /reactanţă/. Reactanţă
în curent alternativ se exprimă în ohmi, la fel ca şi rezistenţa, doar
că simbolul matematic este X, în loc de R. Pentru a fi mai exacţi,
reactanţa asociata cu o bobină poartă numele de reactantă inductivă şi
este simbolizată prin X_{L}.

Din moment ce căderea de tensiune pe bobine este proporţională cu rata
de variaţie a curentului, căderea de tensiune va fi mai mare pentru
variaţii mai rapide de curent, şi mai mică pentru variaţii mai lente.
Acest lucru înseamnă că reactanţă în ohmi pentru oricare bobină, este
direct proporţională cu frecvenţă curentului alternativ. Matematic,
acest lucru se exprimă asfel:

#+CAPTION: formula matematică pentru calcularea reactanţei inductive
[[./poze/12017.png]]

Dacă avem o bobină de 10 mH şi o conectăm într-un circuit cu frecvenţa
variabilă, asfel: 60, 120 şi 2.500 Hz, reactanţa (inductivă) acesteia în
fiecare dintre cele trei cazuri este următoarea:

| Frecvenţa (Hertz)   | Reactanţă (Ohm)   |
|---------------------+-------------------|
| 60                  | 3.7699            |
| 120                 | 7.5398            |
| 2500                | 157.0796          |

**** Viteza unghiulară a sistemului

În formula de calcul a reactanţei inductive, termenul „2πf” are un
înţeles aparte. Este numărul de radiani pe secundă la care se „roteşte”
curentul alternativ, dacă ne imaginăm că o perioadă a curentului
alternativ reprezintă o rotaţie completă. /Radianul/ este o unitate de
măsură unghiulară: într-o rotaţie completă există 2π radiani,
echivalentul a 360^{o} într-un cerc complet. Dacă generatorul ce produce
curentul alternativ are doi poli, va produce o rotaţie completă pentru
fiecare rotaţie completă a arborelui, adică la fiecare 2π radiani, sau
360^{o}. Dacă această constantă, 2π, este înmulţită cu frecvenţă în
Herzi (număr de rotaţii pe secundă), rezultatul va reprezenta o valoare
în radiani per secundă, valoare cunoscută sub numele de /viteza
unghiulară/ a sistemului de curent alternativ.

Viteza unghiulară poate fi reprezentată prin expresia 2πf, sau poate fi
reprezentată folosind propriul său simbol, şi anume, litera grecească
Omega, ω. Asfel, formula reactanţei, X_{L} = 2πfL, poate fi rescrisă
asfel: X_{L} = ωL.

Trebuie înţeles faptul că această „viteză unghiulară” este o expresie a
vitezei de rotaţie a formelor de undă în curent alternativ, o rotaţie
completă fiind egală cu 2π radiani, şi nu este neapărat viteza actuală a
arborelui generatorului ce produce curentul alternativ. Dacă generatorul
este format din mai mult de doi poli, viteza unghiulară va fi multiplu
de viteza arborelui. Din acest motiv, viteza unghiulară ω este câteodaţa
exprimata sub formă de radiani /electrici/ per secundă, pentru a face
diferenţă între aceasta şi rotaţia mecanică.

Indiferent de modul în care reprezentăm viteza unghiulară a sistemului,
este ştiut faptul că ractanţa bobinei este direct proporţională cu
aceasta. Odată cu creşterea frecvenţei sistemului de curent alternativ
(creşterea vitezei de rotaţie a arborelui generatorului), opoziţia
bobinei faţă de curgerea curentului va fi tot mai mare, şi invers.
Curentul alternativ într-un circuit inductiv simplu este egal cu
raportul dintre tensiunea şi reactanţa inductivă, asemănător modului de
calcul în curent continuu, sau în circuitele rezistive în curent
alternativ; să considerăm un exemplu:

#+CAPTION: circuit electri în curent alternativ pur inductiv
[[./poze/02060.png]] 
#+CAPTION: formule [[./poze/12018.png]]

Totuşi, trebuie să fim atenţi la faptul că tensiunea şi curentul nu sunt
în fază în acest caz. După cum am văzut, diferenţa de fază dintre cele
două unde este de 90^{o}. Dacă reprezentăm aceste unghiuri de fază
matematic, sub forma numerelor complexe, observăm că opoziţia unei
bobine faţă de curent posedă şi un unghi al fazei:

#+CAPTION: formule
[[./poze/12019.png]] 
#+CAPTION: curentul este în
#+CAPTION: urma tensiunii în cazul bobinei
[[./poze/02061.png]]

Matematic, spunem că unghiul de fază a opoziţiei bobinei faţă de curent
este de 90^{o}, ceea ce înseamnă o mărime imaginară pozitivă. Acest
unghi de fază este foarte important în analiza circuitelor electrice, în
special al celor complexe (în curent alternativ), unde există o
interacţiune între rezistenţă şi reactanţă. Se va dovedi extrem de
benefică reprezentarea opoziţiei faţă de curent a /oricărei/ componente
sub forma numerelor complexe şi nu sub forma cantităţilor scalare.

Sumar:

-  Reactanţa inductivă reprezintă opoziţia bobinei faţă de curentul
   alternativ datorată defazajului ce apare la stocarea şi eliberarea
   energiei sub formă de câmp magnetic. Simbolul reactanţei este „X”,
   iar unitatea de măsură este ohm-ul, exact ca în cazul rezistenţei (R)
-  Matematic, reactanţa inductivă se calculează folosind formula: X_{L}
   = 2πfL
-  /Viteza unghiulară/ a unui circuit electric în curent alternativ
   reprezintă un alt mod de exprimare a frecvenţei sale; unitatea de
   măsură o reprezintă radiani electrici per secundă în loc de numărul
   de perioade per secundă. Simbolul este litera grecească „omega”, ω
-  Reactanţa inductivă creşte odată cu creşterea frecvenţei, şi invers.
   Cu alte cuvinte, cu cât frecvenţa este mai mare, cu atât mai mare
   este opoziţia faţă de deplasarea electronilor (curent) în curent
   alternativ

** Circuite rezistiv-inductive serie. Impedanţa

În secţiunile precedente, am văzut ce se întâmplă într-un circuit
electric de curent alternativ simplu pur rezistiv, respectiv pur
inductiv. Acum vom considera ambele componente legate în serie şi vom
studia efectele lor. Luăm aşadar ca şi exemplu un curcuit
rezistiv-inductiv, caz în care curentul este defazat în urma tensiunii
cu un unghi cuprins între 0^{o} şi 90^{o}

#+CAPTION: circuit electric rezistiv-inductiv serie în curent alternativ
[[./poze/02062.png]]

Rezistorul impune o rezistenţă de 5 Ω faţă de curent, indiferent de
valoarea frecvenţei, iar bobina va oferi o reactanţă de 3.7699 Ω faţă de
curentul alternativ la o valoare a frecvenţei de 60 Hz. Deoarece
rezistenţa rezistorului este un număr real (5 Ω ∠ 0^{o}, sau 5 + j0 Ω),
iar reactanţa bobinei este un număr imaginar (3.7699 Ω ∠ 90^{o}, sau 0 +
j3.7699 Ω), efectul total (combinat) al celor două componente va crea o
opoziţie faţă de curent egală cu suma complexă a celor două numere.
Această opoziţie combinată va fi un vector. Pentru a putea exprima mai
clar această opoziţie, avem nevoie de un nou termen pentru opoziţia faţă
de curent pe lângă rezistenţă şi reactanţă. Acest termen poartă numele
de /impedanţă/, iar simbolul lui este „Z”; unitatea de măsură este de
asemenea ohm-ul, la fel ca şi a rezistenţei şi a reactanţei. În exemplul
de mai sus, impedanţa totală a circuitului este:

#+CAPTION: formule
[[./poze/12020.png]]

Relaţia dintre impedanţă, curent şi tensiune este similară rezistenţei
din legea lui Ohm:

#+CAPTION: Leagea lui Ohm pentru circuite în curent alternativ
[[./poze/12021.png]]

De fapt, această expresie este o formă a legii lui Ohm mult mai
cuprinzătoarea (mai generală) decât cea considerată în curent continuu
(E=IR), la fel precum impedanţă este o expresie mult mai cuprinzătoare a
opoziţiei faţă de deplasarea electronilor decât rezistenţa. /Orice/
rezistenţă şi orice reactanţă, separate sau în combinaţii serie/paralel,
pot fi şi trebuie exprimate ca şi o singură impedanţă într-un circuit de
curent alternativ.

Pentru aflarea valorii curentului în circuitul de mai sus, trebuie mai
întâi să impunem o referinţa pentru unghiul de fază a sursei de
tensiune, iar în mod normal, aceasta se presupune a fi zero.

#+CAPTION: formule
[[./poze/12022.png]]

La fel ca şi în cazul circuitelor pur inductive, curentul este defazat
în urma tensiunii (sursei), cu toată că de data aceasta defazajul nu
este atât de mare, doar 37.016^{o}, faţă de 90^{o} în cazul circuitului
pur inductiv.

#+CAPTION: formele de undă ale curentului şi tensiunii pentru un circuit
electric rezistiv-inductiv serie în curent alternativ
[[./poze/02063.png]]

Relaţiile de fază pentru rezistor şi bobină, luate individual, nu s-au
modificat. Caderea de tensiune la bornele rezistorului şi curentul prin
acesta sunt in fază (defazaj de 0^{o}), iar defazajul dintre tensiune şi
curent în cazul bobinei este de +90^{o}. Putem verifica matematic acest
lucru:

#+CAPTION: formule
[[./poze/12023.png]]

În formula de mai sus Z_{R} semnifică impedanţa rezistivă, şi este
acelaşi lucru cu rezistenţa. Tensiunea şi curentul prin rezistor sunt în
fază, adică au acelaşi unghiu de fază.

#+CAPTION: formule
[[./poze/12024.png]]

Tensiunea la bornele bobinei are un unghiu de fază de 52.984^{o} (faţă
de unghiul de fază de referinţă, 0^{o}), iar curentul prin bobina are un
unghiu de fază de -37.016^{o}, o diferenţă de exact 90^{o} între cele
două. Acest lucru ne spune că E şi I sunt defazate între ele tot cu
90^{o} (doar în cazul bobinei).

Putem de asemenea să demonstrăm matematic că rezultatul sumei acestor
valori complexe este tensiunea totală, aşa cum rezultă din aplicarea
legii lui Kirchhoff:

#+CAPTION: formule
[[./poze/12025.png]]

**** Aplicarea metodei tabelului

Cu toate aceste valori rezultate, chiar şi pentru un circuit simplu
precum este acesta, este mai uşor să aplicăm metoda tabelului. Tabelul
va conţine valorile pentru tensiune (E), curent (I) şi impedanţă (Z)
pentru fiecare component în parte. Nu vom insera valorile propriu-zise
ale rezistenţei şi inductanţei în ohm sau Henry, ci forma lor complexă:

#+CAPTION: tabel
[[./poze/12028.png]]

Deşi nu este neapărat necesar, este folositor să trecem atât forma
rectangulară (x + jy) cât şi pe cea polară (x ∠y) în fiecare tabel. Dacă
folosim un calculator pentru a realiza automat aceste calcule complexe
fără a mai fi nevoiţi să facem conversia între cele două forme, atunci
această documentaţie suplimentară nu este deloc necesară. Totuşi, dacă
suntem nevoiţi să efectuăm calculele „de mână”, atunci scrierea ambelor
forme în tabel se va dovedi într-adevăr folositoare.

După ce am introdus în tabel toate datele cunoscute, putem trece la
rezolvarea circuitului asemănător circuitelor de curent continuu:
determinăm impedanţa totală din impedanţele individuale. Din moment ce
acesta este un circuit serie, ştim că opoziţia faţă de curgerea
electronilor (rezistenţă /sau/ impedanţă) este aditivă, iar rezultatul
îl reprezintă opoziţia totală:

#+CAPTION: tabel
[[./poze/12029.png]]

Acum, după ce tensiunea şi impedanţa totală ne sunt cunoscute, putem
aplica legea lui Ohm (I=E/Z) pentru determinarea curentului total din
circuit:

#+CAPTION: tabel
[[./poze/12030.png]]

La fel ca în cazul circuitelor de curent continuu, curentul total
într-un circuit de curent alternativ /serie/ este acelaşi prin oricare
din componentele circuitului. Acest lucru este în continuare adevărat,
deoarece într-un circuit serie există doar o singură cale pentru
curgerea electronilor, prin urmare, rata lor de deplasare trebuie să fie
uniformă în întreg circuitul. Prin urmare, putem trece valorile
curentului total pentru fiecare component în parte (rezistor şi bobină)
în tabel:

#+CAPTION: tabel
[[./poze/12031.png]]

Acum, tot ceea ce mai avem de făcut este să completăm căderea de
tensiune pe rezistor şi pe bobină. Aflarea acestor valori se realizează
folosind legea lui Ohm (E=IZ), aplicată pe fiecare coloană a tabelului:

#+CAPTION: tabel
[[./poze/12032.png]]

Tabelul este acum complet. De observat că am aplicat exact aceleaşi
reguli ca şi în analiza circuitelor electrice în curent continuu, cu
diferenţa ca toate valorile trebuie exprimate şi calculate sub formă
complexă şi nu scalară precum era cazul în curent continuu. Atâta timp
cât diferenţa de fază este reprezentată corect, nu există nicio
diferenţă fundamentală între analiza unui circuit de curent alternativ
faţă de unul în curent continuu.

**** Indicaţia instrumentelor de măsură

Să luăm acum în considerare relaţie dintre valorile calculate mai sus şi
indicaţia tensiunii şi a curentului dată de instrumentele de măsură.
Valorile din tabel care corespund cu valorile citite de pe un instrument
de măsură sunt cele sub formă /polară/, nu rectangulară! Cu alte
cuvinte, dacă am conecta un voltmetru la bornele rezistorului din
circuit pentru aflarea căderii de tensiune, acesta va indica 7.9847 V
(valoarea sub formă polară), nu 6.3756 V (valoarea reală sub formă
rectangulară) şi nici 4.8071 V (valoarea imaginară sub formă
rectangulară). Pentru a exprima acest lucru grafic, aparatele de măsură
„indică” pur şi simplu lungimea vectorului (pentru tensiune sau curent).
Notaţia rectangulară, deşi este mai uşor de folosit pentru operaţiile
aritmetice de adunare şi scădere, este o formă de notaţia mai abstractă
decât forma polară pentru măsurătorile reale. Dacă ar fi să folosim doar
o singură notaţie, cea mai bună alegere ar fi cea polară, pentru că este
singura ce are legătură directă cu măsurătorile reale.

**** Diagrama impedanţei

Impedanţa (Z) unui circuit serie R-L poate fi calculată cunoscând
rezistenţă (R) şi reactanţa inductivă (X_{L}). Din moment ce E=IR,
E=IX_{L} şi E=IZ, rezistenţa, reactanţa şi impedanţă sunt proporţionale
cu tensiunea. Prin urmare, diagrama fazorială a tensiunii poate fi
înlocuită cu o diagramă similară a impedanţei:

#+CAPTION: diagrama fazorială a impedanţei într-un circuit R-L serie
[[./poze/02515.png]]

**** Exemplu

Găsiţi impedanţă totală a circuitului format dintr-un rezistor de 40 Ω
conectat în serie cu o bobină de 79.59 mH, la o frecvenţă a sursei de
alimentare de 60 Hz. Răspuns: Z = 40 + j30 = 50∠36.87^{o}.

Sumar:

-  Impedanţa reprezintă valoarea totală a opoziţiei faţă de curentul
   electric şi este suma complexă (vector) a rezistenţei (reale) şi a
   reactanţei (imaginară). Simbolul este litera „Z” iar unitate sa de
   măsură este Ohm-ul, la fel ca a rezistenţei (R) şi a reactanţei (X)
-  În analiza circuitelor, impedanţele (Z) serie se comportă precum
   rezistenţele (R) serie: se adună pentru a forma impedanţa totală.
   Ţineţi minte să efectuaţi toate calculele sub formă complexă, nu
   scalară! Z_{Total} = Z_{1} + Z_{2} + . . . Z_{n}
-  O impedanţă pur rezistivă va avea tot timpul un unghi de fază de
   exact 0^{o} (Z_{R} = R Ω ∠ 0^{o})
-  O impedanţă pur inductivă va avea tot timpul un unghi de fază de
   exact +90^{o} (Z_{L} = X_{L} Ω ∠ 90^{o})
-  Legea lui Ohm pentru circuitele de curent alternativ: E=IZ; I=E/Z;
   Z=E/I
-  Când într-un circuit avem şi rezistori şi bobine, impedanţă totală va
   avea un unghi de fază între 0^{o} şi +90^{o}. Curentul din circuit va
   avea un unghi de fază între 0^{o} şi -90^{o}
-  Circuitele serie în curent alternativ posedă aceleaşi proprietăţi
   fundamentale precum circuitele de curent continuu: curentul este
   acelaşi prin întreg circuitul, căderile de tensiune se adună pentru a
   forma tensiunea totală din circuit, iar impedanţele se adună pentru a
   forma impedanţa totală

** Circuite rezistiv-inductive paralel în curent alternativ

Să luăm în considerare aceleaşi componente din circuitul serie, dar să
le conectăm de data aceasta în paralel:

#+CAPTION: circuit rezistiv-inductiv paralel în curent alternativ
[[./poze/02262.png]]

Deoarece sursa de tensiune are aceeiaşi frecvenţă ca şi în cazul
circuitului serie, iar rezistorul şi bobina au aceleaşi valori ale
rezistenţei şi inductanţei, acestea trebuie sa aibă aceleaşi valori ale
impedanţei. Prin urmare, începem completarea tabelului cu aceleaşi
valori date:

#+CAPTION: tabel
[[./poze/12028.png]]

Singura diferenţă faţă de cazul precedent, este că de data aceasta vom
aplica regulile circuitelor paralele, şi nu cele ale circuitelor serie.
Metoda de lucru este practic aceeiaşi ca şi în cazul circuitelor de
curent continuu. Cunoaştem faptul că tensiunea este aceeiaşi pe toate
componentele într-un circuit paralel, aşa că putem copleta toate
coloanele cu aceeiaşi valoare a tensiunii:

#+CAPTION: tabel
[[./poze/12033.png]]

Acum putem aplica legea lui Ohm (I=E/Z) vertical pentru cele două
coloane, calculând curentul prin rezistor şi curentul prin bobină:

#+CAPTION: tabel
[[./poze/12034.png]]

La fel ca în cazul circuitelor de curent continuu, curenţii de ramură în
circuitele de curent alternativ se însumează pentru a forma curentul
total (legea lui Kirchhoff pentru curent este valabilă şi în acest caz):

#+CAPTION: tabel
[[./poze/12035.png]]

Impedanţa totală poate fi calculată folosind legea lui Ohm (Z=E/I)
vertical pe coloana „Total”. Impedanţa totală poate fi calculată, de
asemenea, folosind o formulă echivalentă celei folosite pentru
calcularea rezistenţei totale paralele:

#+CAPTION: formula de calcul a impedanţei paralele totale
[[./poze/12036.png]]

Indiferent ce motodă folosim, rezultatul este acelaşi:

#+CAPTION: tabel
[[./poze/12037.png]]

Sumar:

-  În analiza circuitelor, impedanţele paralel (Z) se comportă precum
   rezistorii (R) paralel: impedanţa totală este mai mică decât
   impedanţă fiecărei ramuri luată individual, folosind formula
   echivalentă. Atenţie, realizaţi toate calculele sub formă complexă,
   nu scalară! Z_{Total} = 1/(1/Z_{1} + 1/Z_{2} + . . . 1/Z_{n})
-  Legea lui Ohm pentru circuitele de curent alternativ: E = IZ ; I =
   E/Z ; Z = E/I
-  Când rezistorii şi bobinele sunt conectate în parelel, impedanţa
   totală va avea un unghi de fază între 0^{o} şi +90^{o}. Curentul din
   circuit va avea un unghi de fază între ^{o} şi -90^{o}
-  Circuitele paralel în curent alternativ prezintă aceleaşi proprietăţi
   ca şi circuitele în curent continuu: căderile de tensiune sunt
   aceleaşi pe toate componentele circuitului, curenţii de ramură se
   însumează şi dau naştere curentului total, iar impedanţele totală
   este mai mică decât impedanţa fiecărei ramuri luate în parte

* Reactanta capacitiva

** Circuite pur rezistive

Vezi subcapitolul precedent (3.1)

Sumar:

-  
-  

** Circuite pur capacitive

Comportamentul condensatoarelor este diferit faţă de cel al
rezistorilor. Pe când rezistorii opun o rezistenţă direct proporţională
cu căderea de tensiune în faţă curgerii curentului, condensatoarele se
opun /variaţiei/ de tensiune absorbând (încărcare) sau eliberând
(descărcare) curent în circuit. Curgerea curentului „prin” condensator
este direct proporţională cu /rata de variaţie/ a tensiunii la bornele
acestuia. Această opoziţie în calea variaţiei tensiunii este o altă
formă de /reactanţă/, opusă însă reactanţei bobinei.

Matematic, relaţia dintre curentul condensatorului şi rata de variaţie a
tensiunii la bornele acestuia, se exprimă asfel:

#+CAPTION: expresia matematică a relaţiei dintre curentul
condensatorului şi rata de variaţie a tensiunii la bornele acestuia
[[./poze/12041.png]]

Expresia /de/dt/ exprimă rata de variaţie a tensiunii instantanee (e) în
raport cu timpul, calculată în volţi per secundă. Capacitatea (C) este
în Farazi, iar curentul instantaneu (i) în Amperi. O exprimare
echivalentă este şi dv/dt, folosind „v” în loc de „e” pentru exprimarea
tensiunii; cele două notaţii sunt însă echivalente. Să analizăm un
circuit simpul pur capacitiv:

#+CAPTION: circuit electric pur capacitiv şi diagrama fazorială
[[./poze/02068.png]]

În circuitul de mai sus, tensiunea este defazată în urma curentului cu
90^{o}. Graficul celor două forme de undă arată asfel:

#+CAPTION: graficul formelor de undă pentru un circuit electric pur
#+CAPTION: capacitiv
[[./poze/02069.png]]

Reţineti, curentul printr-un condensator este rezultatul variaţiei
tensiunii la bornele acestuia. Prin urmare, curentu instantaneu este
zero atunci când tensiunea instantanee este la valoarea sa maximă,
pozitivă sau negativă, reprezentând variaţie zero sau pantă zero;
curentul instantaneu are valoarea maximă atunci când tensiunea
instantanee are variaţia maximă, adică zona în care variaţia este maximă
(intersecţia cu axa orizontală a timpului). Rezultă o undă a tensiunii
defazată cu -90^{o} faţă de curent. Dacă ne uităm pe grafic, curentul
pare să aibe un „avantaj” faţă de tensiune; curentul este defazat
înaintea tensiunii, sau echivalent, tensiunea este defazată în urma
curentului.

#+CAPTION: graficul explicat al formelor de undă pentru un circuit
#+CAPTION: electric pur capacitiv
[[./poze/02070.png]]

Forma de undă pentru putere este asemănătoare celei existente în cazul
circuitului pur inductiv:

#+CAPTION: graficul formelor de undă pentru un circuit electric pur
#+CAPTION: capacitiv
[[./poze/02071.png]]

Defazajul de 90^{o} dintre curent şi tensiune duce la o formă a undei de
putere ce alternează în mod egal între pozitiv şi negativ. Aceast lucru
înseamnă că nu există pierdere de putere (nu se disipă putere) pe
condensator ca urmare a variaţiei tensiunii; acesta doar absoarbe putere
şi apoi o eliberează din şi înspre circuit, în mod alternativ.

Opoziţia condensatorului la variaţia tensiunii se traduce printr-o
opoziţia faţă de tensiunea alternativă în general, care prin definiţie
îşi modifică tot timpul amplitudinea instantanee şi direcţia. Oricare ar
fi amplitudinea tensiunii alternative pentru o anumită frecvenţă, un
condensator va „conduce” o anumită valoare a curentului alternativ. La
fel ca în cazul rezistorilor, unde curentul este o funcţie de tensiune
la bornele acestuia şi rezistenţa sa, curentul alternativ printr-un
condensator este o funcţie de tensiune la bornele sale şi /reactanţa/
oferită de acesta. Ca şi în cazul bobinelor, reactanţa este exprimată în
ohmi, iar simbolul este X (sau mai exact, X_{C} - reactanţa capacitivă).

Din moment ce condensatoarele „conduc” curent în proporţie directă cu
variaţia tensiunii, acestea vor conduce mai mult curent cu cât variaţia
tensiunii este mai mare (durata de încărcare şi descărcare la valorile
de vârf este mai mică), şi mai puţin cu cât variaţia tensiunii este mai
mică. Acest lucru înseamnă că reactanţă condensatoarelor este /invers/
proporţională cu frecvenţă curentului alternativ.

#+CAPTION: formula de calcul a reactanţei capacitive
[[./poze/12042.png]]

Reactanţă unui condensator de 100 µF:

| Frecvenţa (Hertz)   | Reactance (Ohm)   |
|---------------------+-------------------|
| 60                  | 26.5258           |
| 120                 | 13.2629           |
| 2500                | 0.6366            |

De observat că relaţia dintre reactanţa capacitivă şi frecvenţă este
exact opusă faţă de cea a reactanţei inductive. Reactanţa capacitivă
scade odată cu creşterea frecvenţei curentului alternativ, şi invers.
Bobinele se opun variaţiei curentului prin producerea unor căderi de
tensiune mai mari; condensatoarele se opun variaţiei tensiunii prin
trecerea unor curenţi mai mari prin aceştia.

Termenul 2πf poate fi înlocuit cu litera grecească Omega (ω), viteza
unghiulară a circuitului de curent alternativ. Asfel, ecuaţia X_{C} =
1/(2πfC) devine X_{C} = 1/(ωC), unde ω se exprimă în radiani pe secundă.

Curentul alternativ într-un circuit pur capacitiv este egal cu raportul
dintre tensiune şi reactanţă capacitivă. Să luăm ca şi exemplu următorul
circuit:

#+CAPTION: circuit capacitiv simplu
[[./poze/02072.png]] 
#+CAPTION:
calcularea curentului într-un circuit pur capacitiv
[[./poze/12043.png]]

Totuşi, trebuie să ne reamintim faptul că tensiunea şi curentul nu sunt
în fază în acest caz, curentul fiind defazat cu +90^{o} faţă de
tensiune. Dacă reprezentăm unghiul de fază al tensiunii şi al curentului
sub formă matematică, putem calcula unghiul de fază al opoziţiei
reactive a condensatorului faţă de curent:

#+CAPTION: calcularea opoziţiei condensatorului faţă de curent într-un
#+CAPTION: circuit pur capacitiv
[[./poze/12044.png]] 
#+CAPTION: circuit capacitiv
#+CAPTION: simplu - diagrama fazorială
[[./poze/02073.png]]

Sumar:

-  Reactanţa capacitiva reprezintă opoziţia condensatorului faţă de
   curentul alternativ datorită modului său „defazat” de stocare şi
   eliberare a energiei sub forma câmpului electric
-  Reactanţa capacitivă poate fi calculată folosind formula X_{C} =
   1/(2πfC)
-  Reactanţă capacitivă scade odată cu creşterea frecvenţei. Cu alte
   cuvinte, cu cât frecvenţa este mai mare, cu atât opoziţia faţa de
   curent este mai mică (cu atât conduce mai bine)

** Circuite rezistiv-capacitive serie

Până acum am văzut doar ce se întâmplă într-un circuit pur rezistiv,
respectiv pur inductiv. Acum vom analiza cele două componente conectate
împreună într-un circuit serie:

#+CAPTION: circuit electric rezistiv-capacitiv serie
[[./poze/02074.png]]

Rezistorul va produce o rezistenţă de 5 Ω în circuit faţă de curentul
alternativ, indiferent de valoarea frecvenţei, iar condensatorul va
produce o reactanţă de 26.5258 Ω faţă de curetul alternativ la o
frecvenţă de 60 Hz. Deoarece rezistenţa rezistorului este un număr real
(5 Ω ∠ sau 5 + j0 ∠ Ω), iar reactanţa condensatorului este un număr
imaginar (26.5258 Ω ∠-90^{o} sau 0 - j26.5258 Ω), efectul celor două
componente luate împreună (combinate) va fi o opoziţie faţă de curent
egală cu suma complexă a celor două numere. Termenul folosit pentru
desemnarea acestei opoziţii faţă de curent se numeşte /impedanţă/,
simbolizată prin Z şi exprimată în Ohm, la fel ca rezistenţă şi
reactanţa. În circuitul de sus, impedanţă totală a circuitului este:

#+CAPTION: formule
[[./poze/12045.png]]

Relaţia dintre impedanţă, curent şi tensiune este similară rezistenţei
din legea lui Ohm:

#+CAPTION: legea lui Ohm în circuitele de curent alternativ
[[./poze/12021.png]]

De fapt, această expresie este o formă a legii lui Ohm mult mai
cuprinzătoarea (mai generală) decât cea considerată în curent continuu
(E=IR), la fel precum impedanţă este o expresie mult mai cuprinzătoare a
opoziţiei faţă de deplasarea electronilor decât rezistenţa. Orice
rezistenţă şi orice reactanţă, separate sau în combinaţii serie/paralel,
pot fi şi trebuie exprimate ca şi o singură impedanţă într-un circuit de
curent alternativ.

Pentru a calcula curentul din circuitul de mai sus, trebuie să luăm
prima data o referinţă a unghiului de fază pentru sursa de tensiune; în
mod normal aceasta se consideră zero.

#+CAPTION: formule
[[./poze/12046.png]]

Ca şi în cazul circuitului pur capacitiv, curentul este defazat înaintea
tensiunii (sursei), cu toate că de data aceasta diferenţa este de
79.325^{o}, nu 90^{o}.

#+CAPTION: defazajul dintre curent şi tensiune într-un circuit electric
#+CAPTION: rezistiv-capacitiv - formele de undă
[[./poze/02075.png]]

Să folosim din nou metoda tabelului pentru analiza circuitului de mai
sus. Primul pas este introducerea tuturor cantităţilor cunoscute în
tabel:

#+CAPTION: tabel
[[./poze/12047.png]]

Într-un circuit serie, curentul total este acelaşi prin toate
componentele circuitului; prin urmare, valorile curentului din coloana
„Total” pot fi trecute şi în celelalte două coloane, a rezistorului şi a
condensatorului:

#+CAPTION: tabel
[[./poze/12048.png]]

Continuând analiza, putem aplica legea lui Ohm (E=IR) vertical, pentru
determniarea căderilor de tensiune pe rezistor şi condensator:

#+CAPTION: tabel
[[./poze/12049.png]]

Observaţi faptul că tensiune şi curentul prin rezistor au acelaşi unghi
de fază, ceea ce înseamnă că E şi I sunt în fază în cazul rezistorului.
Tensiunea la bornele condensatorului are un unghi de fază de
-10.675^{o}, cu exact 90^{o} mai puţin decât unghiul de fază al
curentului din circuit. Acest lucru ne spune că tensiunea şi curentul
condensatorului sunt defazate cu exact 90^{o} între ele (în cazul
condensatorului!).

**** Indicaţia instrumentelor de măsură

Din nou, trebuie să insistăm pe faptul că valorile calculate ce
corespund cu măsurătorile reale luate de aparatele de măsură, sunt cele
sub formă /polară/, nu rectangulară! De exemplu, dacă am construi fizic
acest circuit rezistiv-capacitiv (R-C) şi am măsura tensiunea la bornele
rezistorului, voltmetrul ar indica 1.8523 V, nu 343.11 mV (termenul real
rectangular) şi nici 1.8203 V (termenul imaginar rectangular).
Instrumentele reale de măsură conectate la circuite reale indică
lungimea vectorului (magnitudinea). Notaţia rectangulară, deşi este mai
uşor de folosit pentru operaţiile aritmetice de adunare şi scădere, este
o formă de notaţia mai abstractă decât forma polară pentru măsurătorile
reale. Dacă ar fi să folosim doar o singură notaţie, cea mai bună
alegere ar fi cea polară, pentru că este singura ce are legătură directă
cu măsurătorile reale.

**** Diagrama impedanţei

Impedanţa (Z) unui circuit serie R-L poate fi calculată cunoscând
rezistenţă (R) şi reactanţa inductivă (XL). Din moment ce E=IR, E=IXL şi
E=IZ, rezistenţa, reactanţa şi impedanţă sunt proporţionale cu
tensiunea. Prin urmare, diagrama fazorială a tensiunii poate fi
înlocuită cu o diagramă similară a impedanţei:

#+CAPTION: circuit electric rezitiv-capacitiv serie; diagrama fazorială
#+CAPTION: a tensiunii şi a impedanţei
[[./poze/02516.png]]

**** Exemplu

Găsiţi impedanţă unui circuit serie format dintr-un rezistor de 40 Ω şi
un condensator de 88.42 mF la frecvenţa de 60 Hz. Răspuns: Z = 40 - j30
= 50∠36.87^{o}.

Sumar:

-  Impedanţa este cantitatea totală a opoziţiei faţă de curentul
   electric şi este suma complexă (vector) dintre rezistenţă (reală) şi
   ractanţa (imaginară)
-  În circuitele serie, impedanţele (Z) se comportă precum rezistenţele
   (R) serie: acestea se adună pentru a forma impedanţa totală. Atenţie,
   efectuaţi toate calculele sub formă complexă, nu scalară! Z_{Total} =
   Z_{1} + Z_{2} + . . . Z_{n}
-  Ţineţi minte că impedanţele se însumează tot timpul atunci când sunt
   conectate în serie, indiferent de tipul componentelor, rezistive,
   inductive sau capacitive; din punct de vedere matematic, toate sunt
   echivalente
-  O impedanţă pur rezistivă va avea tot timpul un unghi de fază de
   exact 0^{o} (Z_{R} = R Ω ∠ 0^{o})
-  O impedanţă pur capacitivă va avea tot timpul un unghi de fază de
   exact -90^{o} (Z_{C} = X_{C} Ω ∠ -90^{o})
-  Legea lui Ohm pentru circuitele de curent alternativ: E = IZ ; I =
   E/Z ; Z = E/I
-  Atunci când rezistorii şi condensatoarele sunt conectate împreună în
   circuite, impedanţa totală a circuitului va avea un unghi între 0^{o}
   şi -90^{o}
-  Circuitele serie de curent alternativ prezintă aceleaşi proprietăţi
   fundamentale ca şi în cazul circuitelor de curent continuu: curentul
   este acelaşi prin tot circuitul (prin toate componentele), căderile
   de tensiune se însumează, iar suma lor este tensiunea totală iar
   impedanţele se adună rezultând impedanţa totală

** Circuite rezistiv-capacitive paralel

Folosind aceleaşi valori, vom conecta rezistorul şi condensatorul în
paralel, şi vom trece la analiza acestuia folosind metoda tabelului:

#+CAPTION: circuit electric rezistiv-capacitiv serie; diagrama fazorială
[[./poze/02263.png]]

Întrucât sursa de tensiune are aceeiaşi frecvenţă ca şi în cazul
circuitului serie, iar rezistorul şi condensatorul au aceleaşi valori
ale rezistenţei, respectiv capacităţii, valorile impedanţelor trebuie să
fie aceleaşi. Prin urmare, putem începe completarea tabelului cu
valorile cunoscute:

#+CAPTION: tabel
[[./poze/12051.png]]

Fiind un circuit paralel, ştim faptul că tensiunea este aceeiaşi pe
fiecare dintre coponente, prin urmare, putem introduce tensiunea totală
(10 V∠ 0^{o}) pe toate coloanele:

#+CAPTION: tabel
[[./poze/12052.png]]

Acum putem aplica legea lui Ohm vertical (I=E/Z) pentru cele două
coloane din tabel, calculând curentul prin rezistor, respectiv
condensator:

#+CAPTION: tabel
[[./poze/12053.png]]

Asemenea circuitelor de curent continuu, curentul total este suma
curenţilor de ramură (legea lui Kirchhoff pentru curent):

#+CAPTION: tabel
[[./poze/12054.png]]

**** Formula de calcul a impedanţei totale

Impedanţa totală poate fi calculată folosind legea lui Ohm (Z=E/I),
vertical, pe coloana „Total”. După cum am mai văzut, impedanţa paralelă
poate fi calculată folosind o formulă echivalentă cu cea folosită pentru
calcularea rezistenţei totale paralele. Trebuie amintit faptul că
această regulă a impedanţei paralele se aplică indiferent de tipul
impedanţelor ce le avem în paralel. Cu alte cuvinte, nu contează dacă
avem circuite compuse exclusiv din rezistori paraleli, bobine paralele,
condensatoare paralele sau orice alt tip de combinaţie între cele trei:
sub forma impedanţei (Z), toţi termenii sunt comuni şi pot fi aplicaţi
uniform în aceeiaşi formulă:

#+CAPTION: formula de calcul a impedanţei paralele
[[./poze/12036.png]]

Singurul dezavantaj al acestei ecuaţii este volumul mare de muncă
necesar pentru a efectua calculele matematice. Dar, indiferent de metoda
ce o aplicăm pentru calcularea imedanţei paralel din circuitul de mai
sus (fie folosind legea lui Ohm, fie formula echivalentă), rezultatul
este identic:

#+CAPTION: tabel
[[./poze/12055.png]]

Sumar:

-  În circuitele paralele, impedanţele (Z) se comportă precum
   rezistenţele (R) în paral: valoarea totală a impedanţei este mai mică
   decât valoarea fiecărei impedanţe luate individual, folosind formula
   echivalentă. Atenţie, efectuaţi toate calculele sub formă complexă,
   nu scalară! Z_{Total} = 1/(1/Z_{1} + 1/Z_{2} + . . . 1/Z_{n})
-  Legea lui Ohm pentru circuitele de curent alternativ: E = IZ ; I =
   E/Z ; Z = E/I
-  Atunci când în circuit sunt conectaţi rezistori şi condensatori în
   paralel, unghiul de fază al impedanţei totală va fi între 0^{o} şi
   -90^{o}. Curentul din circuit va avea un unghi de fază între 0^{o} şi
   +90^{o}
-  Circuitele paralele în curent alternativ au aceleaşi proprietăţi
   fundamentale ca şi circuitele de curent continuu: tensiunea este
   aceeiaşi în întreg circuitul (pe fiecare component), curentul total
   este suma curenţilor de ramură iar impedanţa totală este mai mică
   decât fiecare dintre impedanţele individuale luate separat (cu
   ajutorul formulei echivalente)

* Reactanta RLC

** R, X şi Z - recapitulare

Înainte de a începe să explorăm efectele rezistorilor, bobinelor şi a
condensatoarelor conectate împreună în acelaşi circuit de curent
alternativ, să recapitulăm mai întâi câteva noţiuni de bază.

**** Rezistenţa (R)

Rezistenţa este defapt /frecarea/ întâmpinată de electroni, atunci când
aceştia se află în mişcare. Toate materialele conductoare posedă o
anumită rezistenţă (excepţie făcând supraconductoarele!), în special
rezistorii. Atunci când curentul alternativ întâmpină o rezistenţă,
căderea de tensiune produsă şi curentul prin aceasta sunt în fază.
Simbolul matematic pentru rezistenţă este „R”, iar unitatea de măsură
este Ohm-ul (Ω).

**** Reactanţa (X)

Reactanţa este defapt /inerţia/ întâmpinată de electroni, atunci când
aceştia se află în mişcare. Este prezentă peste tot unde există câmpuri
electrice sau magnetice datorită tensiunii sau curentului aplicat, dar
în special în condensatoare şi bobine. Atunci când curentul alternativ
întâmpină o reactanţă, căderea de tensiune şi curentul prin aceasta sunt
defazate cu 90^{o}. Simbolul matematic pentru reactanţă este „X”, iar
unitatea de măsură este Ohm-ul (Ω).

**** Impedanţa (Z)

Impedanţa este o expresie completă a tuturor formelor de opoziţie
întâmpinate de electroni, atunci când aceştia se află în mişcare, şi
include efectele rezistenţei cât şi a reactanţei. Este prezentă în toate
circuitele şi în toate componentele. Atunci când curentul alternativ
întâmpină o impedanţă, căderea de tensiune şi curentul prin aceasta sunt
defazate cu un unghi între 0^{o} şi 90^{o}. Simbolul matematic al
impedanţei este „Z”, iar unitatea de măsură este Ohm-ul (Ω), sub formă
complexă.

**** Componente ideale

Rezistorii perfecţi posedă doar rezistenţă, nu şi reactanţă. Bobinele şi
condensatoarele perfecte posedă doar reactanţă, nu şi rezistenţă. Toate
componentele posedă impedanţă, şi, datorită acestei proprietăţi
universale a componentelor, este normal să exprimăm (traducem) valorile
tuturor componentelor (rezistenţă, inductanţă şi capacitate) sub un
termen comul, cel al impedanţei, ca prim pas în analiza oricărui circuit
de curent alternativ:

#+CAPTION: rezistor, bobină şi condensator ideal
[[./poze/02347.png]]

**** Unghiul de fază al impedanţei

Unghiul de fază al impedanţei pentru fiecare component este diferenţa de
fază dintre căderea de tensiune la bornele acelui component şi curentul
prin el. În cazul unui rezistor perfect, căderea de tensiune şi curentul
sunt tot timpul în fază, prin urmare, unghiul de fază al impedanţei
rezistorului (impedanţa rezistivă) este 0^{o}. Pentru o bobină perfectă,
căderea de tensiune este tot timpul defazată înaintea curentului cu
90^{o}, prin urmare, unghiul de fază al impedanţei bobinei (impedanţa
inductivă) este +90^{o}. Pentru un condensator perfect, căderea de
tensiune este tot timpul defazată în urma curentului cu 90^{o}, prin
urmare, unghiul de fază al impedanţei condensatorului (impedanţa
capacitivă) este -90^{o}.

**** Legile lui Ohm şi Kirchhoff în curent alternativ

Impedanţele în curent alternativ se comportă analog rezistenţelor în
curent continuu: se adună când sunt conectate în serie şi se micşorează
în paralel. Legea lui Ohm pentru circuitele de curent alternativ, bazată
pe impedanţă, nu pe rezistenţă, arată asfel:

#+CAPTION: legea lui Ohm pentru circuitele de curent alternativ -
#+CAPTION: impedanţă în loc de rezistenţă
[[./poze/12021.png]]

Legile lui Kirchhoff, precum şi toate metodele de analiză a reţelelor şi
toate teoremele valabile pentru curent continuu sunt valabile şi în
curent alternativ, atâta timp când valorile sunt exprimate sub formă
complexă şi nu scalară. Cu toate că această echivalenţă poate fi greu de
aplicat aritmetic, conceptual, ea este simplă şi elegantă. Singura
diferenţă reală între circuitele de curent continuu şi alternativ este
cea legată de calcularea puterii. Doarece reactanţa nu disipă putere
precum o face rezistenţă, conceptul de putere în circuitele de curent
alternativ este radical diferit faţă de cele de curent alternativ.

** Circuite RLC serie

Să considerăm următorul circuit RLC serie:

#+CAPTION: circuit electric RLC serie
[[./poze/02078.png]]

Primul pas este determinarea reactanţelor pentru bobină şi condensator:

#+CAPTION: formule
[[./poze/12056.png]]

Următorul pas constă în exprimarea tuturor rezistenţelor şi reactanţelor
într-o formă matematică comună: impedanţa. Ţineţi minte că reactanţă
inductivă (a bobinei) se traduce printr-o impedanţă imaginară
pozitivă(+90^{o}), iar reactanţă capacitivă (a condensatorului) se
traduce printr-i impedanţă imaginară negativă (-90^{o}). Rezistenţa,
desigur, este considerată o impedanţă „reală” pură (unghi polar de
0^{o}:

#+CAPTION: formule
[[./poze/12057.png]] 
#+CAPTION: circuit electric RLC
#+CAPTION: serie; impedanţele componentelor
[[./poze/02079.png]]

După ce toate valorile opoziţiei faţă de curent au fost exprimate sub
forma comună a impedanţei, ca numere complexe, acestea pot fi manipulate
la fel ca rezistenţele în curent continuu. Putem scrie toate valorile
cunoscute într-un tabel, şi apoi să rezolvăm mai departe acest circuit:

#+CAPTION: tabel
[[./poze/12058.png]]

Circuitul de mai sus fiind unul serie, ştim că impedanţa totală este
egală cu suma impedanţelor individuale:

#+CAPTION: formule
[[./poze/12059.png]]

Introducând valoarea impedanţei totale în tabel, obţinem:

#+CAPTION: tabel
[[./poze/12060.png]]

Putem acum să aplicăm legea lui Ohm (I=E/R), vertical, în coloana
„Total” pentru a găsi curentul total din circuit:

#+CAPTION: tabel
[[./poze/12061.png]]

Fiind un circuit serie, curentul trebuie să fie acelaşi prin toate
componentele:

#+CAPTION: tabel
[[./poze/12062.png]]

Putem aplica acum legea lui Ohm (E=IZ) fiecărui component în parte,
pentru determinarea căderilor de tensiune:

#+CAPTION: tabel
[[./poze/12063.png]]

Putem observa ceva aparent ciudat în acest caz: cu toate că tensiunea
sursei de alimentare este de doar 120 V, tensiunea la bornele
condensatorului este de 137.46 V! De ce se întâmplă acest lucru?
Răspunsul se află în interacţiunea dintre reactanţele inductive şi
capacitive. Exprimată ca şi impedanţă, putem vedea că bobina se opune
trecerii curentului într-un mod exact invers faţa de condensator.
Exprimată sub formă rectangulară, impedanţă bobinei posedă un termen
imaginar pozitiv, iar condensatorul un termen imaginar negativ. Când
aceste două impedanţe contrare sunt adunate (în serie), ele tind să se
anuleze reciproc! Cu toate că ele se adună, suma lor este defapt mai
mică decât oricare dintre impedanţe (inductive sau capacitive)
considerate separat. Acest lucru este analog sumei dintre un scalar
pozitiv şi unul negativ.

Dacă impedanţa totală într-un circuit serie ce conţine atât elemente
inductive cât şi capacitive, pe lângă cele rezistive (RLC), este mai
mică decât impedanţa individuală a oricărui element luat separat, atunci
curentul total din circuit trebuie să fie /mai mare/ decât curentul
rezultat în cazul în care doar componeta capacitivă sau inductivă ar fi
introduse în circuit. Odată cu apariţia acestui curent prin fiecare
element, mai mare decât în mod normal, pot apărea căderi de tensiune mai
mari decât tensiunea sursei de alimentare, pe anumite elemente din
circuit!

Sumar:

-  Cu toate că impedanţele în serie se adună, impedanţa totală pentru un
   circuit ce conţine atât bobine cât şi condensatoare poate să fie mai
   mică decât impedanţele individuale, datorită faptului că impedanţele
   inductive şi capacitive tind să se anuleze reciproc atunci când sunt
   conectateîn serie. Acest lucru poate duce la căderi de tensiune pe
   componente mai mari decât tensiunea sursei de alimentare

** Circuite RLC paralel

Putem folosi aceleaşi componente de la circuitul serie, dar conectate în
paralel de această dată:

#+CAPTION: circuit electric RLC paralel
[[./poze/02081.png]]

Faptul că aceste componente sunt conectate în paralel şi nu în serie, nu
are absolut niciun efect asupra impedanţelor individuale. Atâta timp cât
frecvenţa sursei de tensiune este aceeiaşi, reactanţele inductive şi
capacitive nu se vor modifica deloc:

#+CAPTION: circuit electric RLC paralel - impedanţele componentelor
[[./poze/02082.png]]

După ce am exprimat valorile tuturor componentelor ca şi impedanţe (Z),
putem începe analiza circuitului prin completarea tabelului, folosind
regulile circuitelor serie de data aceasta:

#+CAPTION: tabel
[[./poze/12058.png]]

Ştiind că într-un circuit paralel, căderea de tensiune este aceeiaşi pe
toate componentele, putem trece valoarea tensiunii totale în fiecare
coloană:

#+CAPTION: tabel
[[./poze/12066.png]]

Acum putem aplica legea lui Ohm (I=E/Z) vertical, pe fiecare coloană,
pentru determinarea curentului prin fiecare component:

#+CAPTION: tabel
[[./poze/12067.png]]

Există două strategii pentru calcularea curentului şi a impedanţei
totale. Prima presupune calcularea impedanţei totale din impedanţele
individuale conectate în paralel folosind formula echivalentă (Z_{Total}
= 1/(1/Z_{R} + 1/Z_{L} + 1/Z_{C}), iar curentul total ca raport dintre
tensiunea sursei de alimentare şi impedanţa totală (I=E/Z). Totuşi,
rezolvarea ecuaţiei presupune un calcul dificil cu numere complexe. A
doua metodă de calcul presupune aflarea curentului total ca sumă a
curenţilor de ramură, iar apoi, folosind legea lui Ohm, putem determina
impedanţa totală ca raport dintre tensiunea sursei de alimentare şi
curentul total (Z=E/I). Rezultatul final trebuie să fie acelaşi în
ambele cazuri.

#+CAPTION: tabel
[[./poze/12068.png]]

Sumar:

-  
-  

** Circuite RLC serie-paralel

Să luăm ca şi exemplu următorul circuit serie-paralel:

#+CAPTION: circuit electric RLC serie-paralel
[[./poze/02084.png]]

Primul pas este determinarea valorilor impedanţelor (Z) pentru toate
componentele, în funcţie de frecvenţa sursei de alimentare. Pentru a
realiza acest lucru, trebuie mai întâi să determinăm valorile
reactanţelor (X) bobinelor şi condensatoarelor iar apoi să exprimă
reactanţele (X) şi rezistenţele (R) sub formă de impedanţe (Z):

#+CAPTION: tabel
[[./poze/12070.png]] 
#+CAPTION: tabel
[[./poze/12071.png]]

Putem acum să completăm valorile iniţiale în tabel:

#+CAPTION: tabel
[[./poze/12072.png]]

Întrucât avea de a face în acest caz cu un circuit serie-paralel
combinat, nu putem afla impedanţa totală dintr-un singur pas. Prima dată
luăm L şi C_{2} ca şi combinaţie serie; impedanţa combinată va fi suma
impedanţelor individuale. Apoi, impendaţa rezultată o vom combina în
paralel cu impedanţa rezistorului, rezultatul fiind o nouă impedanţă.
Şi, în sfârşi, impedanţa precedentă o combinăm în serie cu impedanţa
C_{1} şi ajungem la valoarea impedanţei totale a circuitului considerat.

Pentru a putea reprezenta toţi aceşti paşi sub format tabelar, va trebui
să mai adăugam câteva coloane (folosim de fapt un al doilea tabel din
motive de spaţiu), fiecare coloană reprezentând combinaţia respectivă.

#+CAPTION: tabel
[[./poze/12073.png]]

Calcului acestor impedanţe combinate necesită sume complexe pentru
combinaţiile serie şi utilizarea formulei echivalente pentru impedanţele
paralel.

#+CAPTION: tabel
[[./poze/12074.png]]

Putem să renunţăm la coloana total din primul tabel, întrucât aceasta
apare în cel de al doilea tabel.

Acum că ştim impedanţa şi tensiunea totală, putem aplica legea lui Ohm,
vertical, pe coloana „Total” pentru calcularea curentului total:

#+CAPTION: tabel
[[./poze/12075.png]]

În acest moment, putem căuta componente sau combinaţii de componente ce
au fie aceeiaşi cădere de tensiune sau acelaşi curent. Iar în acest caz,
atât prin C_{1} cât şi prin combinaţia paralel R//(L--C_{2}) trece
acelaşi curent, întrucât ele sunt în serie. Putem trece prin urmare
aceste valori în ambele coloane:

#+CAPTION: tabel
[[./poze/12076.png]] 
#+CAPTION: tabel
[[./poze/12077.png]]

Acum putem calcula căderile de tensiune pe C_{1} şi pe combinaţia
serie-paralel R//(L--C_{2} folosind legea lui Ohm (E=IZ), vertical:

#+CAPTION: tabel
[[./poze/12078.png]] 
#+CAPTION: tabel
[[./poze/12079.png]]

Din nou, putem căuta componente ce au aceeiaşi cădere de tensiune sau
curent. În acest caz, rezistorul (R) şi combinaţia serie a bobinei cu
cel de al doilea condensator (L--C) au aceeiaşi cădere de tensiune,
pentru că cele două seturi de impedanţe sunt conectate în paralel.
Asfel, putem trece valorile tensiunii calculate mai sus în coloanele R
şi L--C_{2}:

#+CAPTION: tabel
[[./poze/12081.png]] 
#+CAPTION: tabel
[[./poze/12082.png]]

Următorul pas este calcularea curentului prin rezistor şi prin
combinaţia serie L--C_{2}. Tot ceea ce trebuie să facem este să aplicăm
legea lui Ohm (I=E/Z), vertical, în ambele coloane:

#+CAPTION: tabel
[[./poze/12083.png]] 
#+CAPTION: tabel
[[./poze/12084.png]]

Din moment ce L şi C_{2} sunt conectate în serie şi cunoaştem curentul
prin combinaţie serie a impedanţei, putem trece aceeleaşi valori şi în
coloanele L şi C_{2}, folosind regula conform căreia în circuitele
serie, curentul prin fiecare component este acelaşi:

#+CAPTION: tabel
[[./poze/12086.png]]

Ultimul pas constă în aplicarea legii lui Ohm (E=IZ), vertical, pentru
calcularea căderilor de tensiune pentru cele două coloane rămase (L şi
C_{2}):

#+CAPTION: tabel
[[./poze/12087.png]]

Sumar:

-  Analiza circuitelor serie-paralel în curent continuu este similară
   analizei circuitelor serie-paralel din curent cotinuu. Singura
   diferenţă majoră constă în faptul că toate valorile şi calculele se
   realizează sub formă complexă, nu scalară
-  Este important de ţinut minte ca înainte de simplificarea circuitului
   serie-paralel, trebuie să determinăm impedanţele (Z) fiecărui
   component, rezistor, bobină sau condensator. În acest fel, valorile
   tuturor componentelor vor fi exprimate sub aceeiaşi formă (Z) şi se
   evită asfel amestecarea rezistenţelor (R) cu inductanţe (L) şi
   capacităţi (C)

** Susceptanţa şi admitanţa

În studiul circuitelor electrice de curent continuu am întâlnit termenul
de /conductanţă/; aceasta se defineşte ca inversul rezistenţei.
Matematic, aceasta reprezintă reciproca rezistenţei, 1/R, termen ce în
formula rezistenţei paralele este chiar conductanţa.

Pe când „rezistenţa” denotă cantitatea opoziţiei faţă de deplasarea
electronilor, „conductanţa” reprezintă uşurinţa de deplasare a
electronilor. Unitatea de măsură pentru conductanţă este Siemens, iar
simbolul matematic, „G”.

Componentele reactive, precum bobinele şi condensatoarele, se opun
trecerii curentului (deplasării electronilor) în funcţie de timp şi nu
într-un mod constant, uniform, ca în cazul rezistorilor. Această
opoziţie în funcţie de timp se numeşte /reactanţă/, notată cu „X” şi
măsurată de asemenea în Ohm.

La fel cum pentru rezistenţă există o mărime complementară, conductanţa,
şi pentru expresia reactanţei există o mărime complementară, denumită
/susceptanţă/. Matematic, susceptanţă este inversa (reciproca)
reactanţei, 1/X. Simbolul matematic este „B”, iar unitatea de măsură
este tot Siemens.

În aceeiaşi ordine de idei, există şi o mărime complementară pentru
impedanţă, /admitanţă/. Matematic, aceasta este inversa impedanţei, 1/Z.
Simbolul matematic este „Y”, iar unitatea de măsură este Siemens. La fel
ca şi impedanţa, admitanţa este o cantitate complexă, nu scalară.

Chiar dacă în calculele uzuale nu vom întâlni prea des aceşti termeni,
este bine de ştiut că aceştia există.

#+CAPTION:
[[./poze/00000.png]]

Sumar:

-  
-  

* Rezonanta

** Pendulul electric

Condensatoarele stochează energie sub formă de câmp electric, iar
această energie stocată se manifestă electric sub formă de potenţial:
/tensiune statică/. Bobinele stochează energie sub formă de câmp
magnetic, iar această energie stocată se manifestă electric sub formă
cinetică: /curent/. Ambele elemente sunt însă feţele opuse ale aceleiaşi
monede; ambele sunt elemente reactive ce stochează şi eliberează energie
în două moduri complementare. Când aceste două tipuri de componente
reactive sunt conectate împreună, rezultatul modului lor complementar de
stocare a energiei este unul neobişnuit.

Dacă unul dintre cele două componente, fie condensatorul, fie bobina,
este iniţial încărcat, cele două componente vor schimba energie între
ele, de la unul la altul, creând propria lor tensiune şi curent
alternativ. Dacă presupunem că ambele componente sunt supuse unei
tensiuni aplicate brusc (de la o baterie, de exemplu), condensatorul se
va încărca foarte repede, iar bobina se va opune variaţiei curentului;
prin urmare condensatorul va fi încărcat, iar bobina descărcată:

#+CAPTION: pendul electric - încărcarea circuitului; condansator
încărcat la tensiunea de vârf, bobina descărcată, curent zero
[[./poze/02086.png]]

Condensatorul va începe să-şi descarce energia înmagazinată pe bobină,
prin urmare, tensiunea va descreşte. Între timp, bobina va conduce
curent electric şi va înmagazina energie sub formă de câmp magnetic;
rezultatul este creşterea curentului în circuit:

#+CAPTION: pendul electric - descărcarea condensatorului, tensiunea
#+CAPTION: descreşte; încărcarea bobine, curentul creşte
[[./poze/02087.png]]

Bobina va continua să se încarce şi să menţină curgerea electronilor în
circuit până când condensatorul va fi complet descărcat (tensiune zero
la bornele sale):

#+CAPTION: pendul electric - condensator complet descărcat, tensiune
#+CAPTION: zero; bobină complet încărcată, curent maxim
[[./poze/02088.png]]

Bobina va menţine curentul chiar şi fără existenţa unei tensiuni
aplicate la bornele sale; de fapt, va genera o tensiune (precum o
baterie) pentru menţinerea direcţiei curentului. Condensatorul, fiind
elementul ce primeşte acest curent, va începe să acumuleze o sarcină de
polaritate inversă faţă de polaritatea sa iniţială:

#+CAPTION: pendul electric - încărcarea condensatorului, creşterea
tensiunii; descărcarea bobine, descreşterea curentului
[[./poze/02089.png]]

Atunci când curentul prin bobină se epuizează iar energia înmagazinată
ajunge la zero, tensiunea condensatorului va fi maximă, şi de polaritate
opusă tensiunii iniţiale:

#+CAPTION: pendul electric - condensator încărcat complet, tensiune
#+CAPTION: maximă; bobină descărcată complet, curent zero
[[./poze/02090.png]]

Am ajuns acum la o situaţie foarte similară celei iniţiale:
condensatorul este complet încărcat iar curentul prin circuit este zero
(bobină descărcată). Condensatorul va începe (din nou) să se descarce
prin/pe bobină, ducând la creşterea curentului (în direcţie opusă faţă
de cazul iniţial) şi descreşterea tensiunii pe măsură ce energia
înmagazinată de condensator tinde spre zero:

#+CAPTION: pendul electric - condensatorul se descarcă, tensiunea
#+CAPTION: descreşte; bobina se încarcă, curentul creşte
[[./poze/02091.png]]

Într-un final, condensatorul se va descărca complet (zero volţi), iar
bobina va deveni încărcată complet (curent maxim):

#+CAPTION: pendul electric - condensator complet descărcat, tensiune
#+CAPTION: zero; bobină complet încărcată, curent maxim
[[./poze/02092.png]]

Bobina, încercând să menţină direcţia curentului, se va comporta din nou
precum o sursă, generând tensiune electrică precum o baterie pentru
menţinerea acestuia. În acest fel, condensatorul va începe să se încarce
din nou, iar amplitudinea curentului din circuit va descreşte din nou:

#+CAPTION: pendul electric - încărcarea condensatorului, creşterea
tensiunii; descărcarea bobinei, descreşterea curentului
[[./poze/02093.png]]

Până la urmă condensatorul se va încărca complet (din nou) pe măsură ce
energia bobinei se apropie de zero. Tensiunea se va afla din nou la
valoarea maximă pozitivă, iar curentul la zero. Acest ultim pas duce la
completarea unei perioade pe parcursul cărei cele două componente au
schimbat între ele aceeiaşi energie electrică:

#+CAPTION: pendul electric - condensator încărcat complet, tensiune
#+CAPTION: maximă; bobină descărcată complet, curent zero
[[./poze/02094.png]]

Această oscilaţie a energie de la un component la altul va continua cu o
amplitudine a semnalelor din ce în ce mai mică, descreştere datorată
pierderilor de putere cauzate de rezistenţele parazite din circuit, până
când întregul proces se opreşte cu totul. În mare, acest comportament
este asemănător comportamentului pendulului: pe măsură ce masa pendului
oscilează înainte şi înapoi, există o transformare continuă între
energia cinetică (mişcare) şi energia potenţială (înălţime), asemănător
circuitului format din bobină şi condensator.

În punctul în care înălţimea pendulului este maximă, masa acestuia se
opreşte pentru o scurtă perioadă de timp, urmată de schimbarea direcţiei
sale de mişcare. În acest punct, energia potenţială (înălţime) este
maximă iar energia cinetică (mişcare) este zero. Pe măsură ce masa
oscilează înapoi, trece rapid printr-un punct în care coarda este
direcţionată perpendicular pe direcţia pământului. În acest punct,
energia potenţială (înălţime) este zero iar energia cinetică (mişcare)
este la valoarea sa maximă. Precum un circuit, oscilaţia înainte şi
înapoi a pendului va continua cu o amplitudine a oscilaţiilor din ce în
ce mai mică, descreştera datorată frecării cu aerul (rezistenţă) ce
disipă energie. Tot precum în cazul circuitului de mai sus, poziţia şi
viteza pendulului trasate pe un grafic (timp-amplitudine) trasează două
unde sinusoidale defazate între ele cu 90^{o}.

#+CAPTION: principiul pendulului fizic şi formele de undă descrise de
#+CAPTION: acesta
[[./poze/02095.png]]

În fizică, această oscilaţie sinusoidală naturală este cunoscută sub
numele de /mişcare armonică simplă/. Aceleaşi principii stau însă şi la
baza circuitelor formate din condensator şi bobină, de genul celui văzut
mai sus. O proprietate interesantă al oricărui tip de pendul, este că
perdioada sa depinde de lungimea braţului şi nu de greutatea masei de la
capătul acesteia. De aceea pendulul va continua să oscileze la aceeiaşi
frecvenţă pe măsură ce amplitudinea oscilaţiilor scade. Rata
oscilaţiilor este independentă de /cantitatea/ de energie stocată în
pendul.

Acelaşi lucru este valabil şi pentru circuitul bobină/condensator. Rata
oscilaţiilor este stric dependentă de mărimea condensatorului şi a
bobinei, şi nu de cantitatea de tensiune (sau curent) disponibilă în
circuit. Proprietatea sa de a menţine o singură frecvenţă, naturală,
indiferent de valoarea energiei stocate, este de o mare importanţă în
realizarea circuitelor electric.

Totuşi, această tendinţă de oscilaţie, sau /rezonanţă/, la o anumită
frecvenţă, nu este limitată doar la circuitele concepute special în
acest scop. De fapt, aproape orice circuit de curent alternativ ce
conţine o combinaţie de capacităţi şi inductivităţi (circuit „LC”) tinde
să manifeste efecte neobişnuite atunci când frecvenţa sursei de
alimentare în curent alternativ se apropie de frecvenţa naturală. Acest
lucru este valabil indiferent de scopul pentru care circuitul a fost
creat.

Dacă frecvenţa sursei de alimentare a circuitului este exact frecvenţă
naturală de oscilaţie a combinaţiei LC, spunem că circuitul se află
într-o stare de /rezonanţă/. Efectele neobişnuite vor atinge un maxim în
această condiţie de rezonanţă. Din acest motiv, trebuie să calculăm din
timp frecvenţa de rezonanţă pentru diferite combinaţii de L şi C, şi să
ţinem cont de efectele acesteia asupra circuitului.

Sumar:

-  Un condensator şi o bobină conectate împreună formează un circuit
   oscilator, ce rezonează (oscilează) pe o anumită frecvenţă. La
   această frecvenţă, energia este transferată de la condensator spre
   bobină şi invers sub formă de tensiune şi curent alternativ defazate
   între ele cu 90^{o}
-  Atunci când frecvenţa sursei de alimentare în curent alternativ este
   exact egală cu frecvenţa naturală de oscilaţie a circuitului LC,
   spunem că circuitul se află într-o stare de /rezonanţă/

** Rezonanţa paralel

Putem ajunge la o stare de rezonanţă într-un circuit oscilator (LC),
dacă reactanţele condensatorului şi a bobinei sunt egale între ele.
Deoarece reactanţa inductivă creşte odată cu creşterea frecvenţei, iar
reactanţa capacitivă scade cu creşterea frecvenţei, există doar o
singură frecvenţă unde cele două reactanţe vor fi egale.

#+CAPTION: circuit electric paralel simplu rezonant (LC); circuit
#+CAPTION: oscilator
[[./poze/02096.png]]

În circuitul de mai sus, avem un condensator de 10 µF şi o bobină de 100
mH. Din moment ce cunoaştem ecuaţiile pentru determinarea reactanţelor,
oricare ar fi valoarea frecvenţei, iar ceea ce ne interesează este
punctul în care cele două reactanţe sunt egale între ele, putem rezolva
ecuaţia formată din egalitatea celor două reactanţa pentru a afla
frecvenţa de rezonanţă (naturală):

#+CAPTION: formule
[[./poze/12088.png]]

Aceasta este formula prin care putem afla frecvenţa de rezonanţă a unui
circuit oscilator, atunci când cunoaştem valorile inductanţei (L) şi a
capacităţii (C). După introducerea valorilor L şi C în formula de mai
sus, ajungel la frecvenţă de rezonanţă de 159.155 Hz.

Ceea ce se întâmplă la rezonanţă este interesant. Fiindcă reactanţa
inductivă este egală cu cea capacitivă, impedanţa totală creşte spre
infinit, ceea ce înseamnă că circuitul oscilator nu „consumă” deloc
curent de la sursa de tensiune! Putem calcula impedanţele individuale
ale condensatorului de 10 µF şi a bobinei de 100 mH, ca mai apoi să
aplicăm formula impedanţei paralele pentru a demonstra matematic ceea ce
am spus mai sus:

#+CAPTION: formule
[[./poze/12089.png]]

Prin urmare, ambele impedanţe sunt egale, 100 Ω. Putem acum să folosm
formula impedanţei paralel:

#+CAPTION: formule
[[./poze/12090.png]]

Desigur, nu putem face raportul unui număr cu zero pentru a ajunge la un
rezultat care să aibă sens, dar putem spune că rezultatul tinde spre
infinit pe măsură ce valorile celor două impedanţe paralele se apropie
una de cealaltă. Practic, acest lucru înseamnă că impedanţa totală a
circuitului oscilator la rezonanţă este infinită (se comportă precum un
circuit deschis).

Grafic, amplitudinea curentului din circuit în funcţie de frecvenţa
sursei de alimentare arată asfel:

#+CAPTION: graficul curent-frecvenţă pentru un circuit oscilator la
#+CAPTION: frecvenţa de rezonanţă
[[./poze/22005.png]]

Punctul de pe grafic unde curentul este zero, coincide cu frecvenţa de
rezonanţă calculată mai sus, 159.155 Hz.

Sumar:

-  Rezonanţa are loc atunci când reactanţa capacitivă este egală cu
   reactanţă inductivă
-  Impedanţa totală a unui circuit LC paralel tinde spre infinit pe
   măsură ce frecvenţa sursei de alimentare se apropie de frecvenţa de
   rezonanţă

** Rezonanţa serie

Un efect similar rezonanţie parale are loc şi în circuitele
inductiv/capacitive serie. Atunci când este atinsă o stare de rezonanţă
(reactanţa capacitivă este egală cu cea inductivă), cele două impedanţe
se anulează reciproc iar impedanţa totală scade la zero!

#+CAPTION: circuit rezonant serie (LC)
[[./poze/02098.png]] 
#+CAPTION:
#+CAPTION: formule
[[./poze/12092.png]]

Fiindcă impedanţa serie totală este 0 Ω la frecvenţa de rezonanţă de
159.155 Hz, se va produce un /scurt circuit/ la bornele sursei de curent
alternativ la rezonanţă. Graficul curentului în funcţie de frecvenţă
arată asfel:

#+CAPTION: graficul frecvenţă curent pentru un circuit rezonant serie
[[./poze/22006.png]]

Putem observa de pe grafic, că la frecvenţa de rezonanţă de 159.155
(aproximativ), valoarea curentului prin circuit este maximă, ceea ce
sugerează un scurt-circuit. Formula frecvenţei de rezonanţă calculată
anterior este valabilă atât pentru circuitele LC paralel cât şi pentru
cele serie:

#+CAPTION: formula de calcul a frecvenţei de rezonanţă pentru circuitele
LC serie şi paralel [[./poze/12091.png]]

Atenţie, datorită curenţilor mari ce se pot dezvoltă într-un circuit LC
serie la rezonantă, este posibilă apariţia unor căderi de tensiune
periculoase pe condensator şi bobină, întrucât fiecare component are o
impedanţă suficient de mare. Dacă alimentăm acest circuit cu doar 1 V,
căderile de tensiune pe cele două componente pot atinge valori
impresionante de aproximativ 70 V ! Prin urmare, fiţi foarte atenţi
atunci când experimentaţi cu asfel de circuite!

Sumar:

-  Impedanţa totală a unui circuit LC serie se apropie de zero pe măsură
   ce frecvenţa sursei de alimentare se apropie de frecvenţa de
   rezonantă
-  Formula de calcul a frecvenţei de rezonanţă este aceeiaşi ca şi în
   cazul circuitului LC paralel
-  Circuitele LC serie pot dezvolta căderi de tensiune extrem de mari pe
   cele două componente atunci când se află la rezonantă, datorită
   curenţilor mari din circuit şi a impedanţelor suficient de mari ale
   componentelor

** Aplicaţii ale rezonanţei

Până acum, fenomenul rezonanţei pare doar o curiozitate nefolositoare,
sau chiar dăunătoare,mai ales în cazul scurt-circuitării sursei de
tensiune alternativă în circuitul serie. Totuşi, rezonanţa este o
proprietate valoroasă a circuitelor de curent alternativ, fiind folosită
într-o varietate de aplicaţii.

Una dintre aplicaţiile rezonanţei constă în atingerea unei frecvenţe
stabile în circuitele folosite pentru producerea semnalelor alternative.
De obicei este folosit un circuit paralel în acest scop, condensatorul
şi bobina fiind conectate împreună, schimbând energie între ele,
alternativ. La fel cum pendulul poate fi folosit pentru stabilizarea
frecvenţei oscilaţiilor ceasurilor, un circuit oscilator (paralel) poate
fi folosit pentru stabilizarea frecvenţei electrice a unui circuit
/oscilator/ de curent alternativ. După cum am mai spus, frecvenţa impusă
de circuitul oscilator depinde doar de valorile L şi C, şi nu de
amplitudinea tensiunii sau a curentului din circuit.

#+CAPTION: circuit oscilator LC în curent alternativ
[[./poze/02100.png]]

O altă aplicaţie a rezonanţei este în circuitele în care efectele
impedanţelor mărite sau micşorate, la o anumită frecvenţă, sunt de
dorit. Un circuit rezonant poate fi folosit pentru „blocarea” (impedanţă
mare) unei anumite frecvenţe sau a unui domeniu de frecvenţe; circuitul
se comportă în acest caz precum un „filtru”, pentru selectarea anumitor
frecvenţe în defavoarea altora. Aceste circuite sunt de fapt denumite
/filtre/, iar studiul lor constituie o întreagă disciplină.

În principiu, acesta este şi modul de funcţionare al unui aparat de
radiorecepţie, ce selectează o anumită frecvenţă (post radio) din seria
frecvenţelor variate recepţionate de antenă.

Sumar:

-  Rezonanţa poate fi utilizată pentru menţinearea oscilaţiilor
   circuitelor de curent alternativ la o frecvenţă constantă
-  Rezonanţa poate fi exploatată pentru proprietăţile sale cu privire la
   impedanţă: creşterea sau descreşterea dramatică a impedanţei pentru
   anumite frecvenţe. Circuitele concepute special pentru înlăturarea
   tuturor frecvenţelor din circuit exceptând cele dorite, se numesc
   /filtre/

** Rezonanţa serie-paralel. Antirezonanţa

În circuitele reactive simple fără rezistenţă (sau rezistenţă foarte
mică), efectele impedanţelor la frecvenţa de rezonanţă vor fi cele
prezise de ecuaţia acesteia. Într-un circuit LC serie, aceasta înseamnă
impedanţă infinită. În circuitele LC serie, înseamnă impedanţă zero (la
rezonanţă).

#+CAPTION: formula de calcul a frecvenţei de rezonanţă între bobină şi
#+CAPTION: condensator
[[./poze/12091.png]]

Totuşi, dacă începem să introducem rezistenţă în circuitele LC, această
formulă de calcul pentru rezonanţă nu mai este utilizabilă. Vom luat
câteva circuite LC ca şi exemplu, folosind aceleaşi valori pentru
capacitate şi inductanţă ca şi înainte: 10 µF şi 100 mH. Frecvenţa de
rezonanţă, potrivit formulei, ar trebui să fie 159.155 Hz, dar să vedem
ce se întâmplă atunci când introducem un rezistor în circuit:

**** Circuit LC paralel; rezistor în serie cu bobina

#+CAPTION: circuit LC paralel; rezistor serie cu bobina
[[./poze/02102.png]] 
#+CAPTION: circuit LC paralel; rezistor serie cu
#+CAPTION: bobina; graficul variaţiei curentului cu frecvenţa
[[./poze/22008.png]]

Rezistorul conectat în paralel cu bobina produce un curent minim, ce nu
este zero, la frecvenţa de 136.8 Hz, şi nu la 159.2 Hz, valoarea
calculată.

**** Circuit LC paralel; condensatorul în serie cu rezistorul

#+CAPTION: circuit LC paralel; rezistor serie cu condensatorul
[[./poze/02103.png]] 
#+CAPTION: circuit LC paralel; rezistor serie cu
condensatorul; graficul variaţiei curentului cu frecvenţa
[[./poze/22009.png]]

Curentul minim în acest caz este la frecvenţa de 180 Hz, nu la 159.2.

**** Circuit LC serie; rezistor paralel cu bobina

Întorcându-ne la circuitul LC serie, vom conecta o rezistenţă în paralel
cu bobina. În circuitul de mai jos, rezistorul R_{1} de 1 Ω este
conectat în serie cu bobina şi condensatorul pentru limitarea curentului
total prin circuit la rezonanţă. Rezistorul „extra” pe care îl
introducem în circuit pentru influenţarea frecvenţei de rezonanţă este
rezistorul R_{2} de 100 Ω:

#+CAPTION: circuit LC serie; rezistor paralel cu bobina
[[./poze/02104.png]] 
#+CAPTION: circuit LC serie; rezistor paralel cu
#+CAPTION: bobina; graficul variaţiei curentului cu frecvenţa
[[./poze/22010.png]]

Circuitul rezonant serie (LC) cu un rezistor conectat în paralel cu
bobina, prezintă un curent maxim la o frecvenţă de 180 Hz, faţă de
159.2.

**** Circuit LC serie; rezistor paralel cu condensatorul

#+CAPTION: circuit LC serie; rezistor paralel cu condensatorul
[[./poze/02105.png]] 
#+CAPTION: circuit LC serie; rezistor paralel cu
condensatorul; graficul variaţiei curentului cu frecvenţa
[[./poze/22011.png]]

Şi în acest caz, curentul maxim prin circuit nu se mai produce la
frecvenţa de 159.2 Hz, ci la 136.8 Hz.

**** Antirezonanţa

Tendinţa rezistenţei de modificare a punctului în care impedanţa atinge
maximul sau minimul într-un circuit LC, poartă numel de /antirezonanţă/.

Din nou, efectele de mai sus ilustrează natura complementară a
condensatoarelor şi a bobinelor: rezistenţa serie cu unul dintre ele
crează un efect de antirezonanţă echivalent cu rezistenţa paralel cu
celălalt. Dacă ne uităm şi mai atent la graficele de mai sus, putem
observa că frecvenţele de rezonanţă sunt modificate cu aceeiaşi valoare,
iar forma graficelor complementare sunt în oglindă!

Nu este foarte greu să adăugăm o rezistenţă într-un circuit LC, dar,
deşi confecţionarea condensatorilor cu rezistenţe neglijabile, este
posibilă, bobinele suferă la acest capitol; rezistenţele lor sunt mari
datorită lungimilor conductorilor folosiţi la confecţionarea acestora.
Mai mult decât atât, rezistenţa conductorilor tinde să crească odată cu
creşterea frecvenţei de funcţionare, datorită /efectului pelicular/,
efect ce se manifestă prin excluderea deplasării curentului alternativ
prin centrul conductorului, reducând prin urmare secţiunea transversală
a firului şi mărind asfel rezistenţa sa. Asfel, bobinele nu doar că au
rezistenţă, dar au o rezistenţă variabilă, dependentă de frecvenţă.

Pe lângă asta, bobinele se mai confruntă şi cu pierderi, datorită
miezurilor de fier folosite, efect cunoscut sub numele de /curenţi
turbionari/.

**** Circuit RLC serie

O excepţie de la regula conform cărei o rezistenţă adiţională într-un
circuit LC modifică valoarea rezistenţei de rezonanţă, este circuitul
RLC serie. Atâta timp cât toate componentele sunt conectate în serie,
frecvenţa de rezonanţă nu va fi afectată de rezistenţa în plus introdusă
în circuit. Graficul variaţiei curentului în funcţie de frecvenţă este
prezentat mai jos:

#+CAPTION: circuit RLC serie; frecvenţa de rezonanţă nu este afectată de
#+CAPTION: introducerea unei rezistenţe în serie
[[./poze/02106.png]] 
#+CAPTION:
circuit RLC serie; graficul variaţiei curentului cu frecvenţa
[[./poze/22012.png]]

Valoarea curentului maxim este din nou atinsă pentru frecvenţa de 159.2
Hz!

**** Aplicaţiile antirezonanţei

Este bine de ştiu că antirezonanţa are un efect de amortizare (atenuare)
a oscilaţiilor circuitelor pur LC, precum cele paralel. La începutul
acestui capitol am observat cum un condensator şî o bobină conectate
direct împreună se comportă precum un pendul, schimbând tensiune şi
curent între ele precum un pendul schimbă energia potenţială cu cea
cinetică, alternatov. Într-un circuit oscilator perfect (rezistenţă
zero), această oscilaţie poate continua la infinit, la fel ca în cazul
unui pendul fără frecări, ce ar putea oscila la infinit la frecvenţa sa
de rezonanţă. Dar aceste dispozitive fără frecare sunt foarte greu de
găsit în realitate, şi la fel este şi cazul circuitelor oscilatoare.
Pierderea de energie prin rezistenţă (sau alte tipuri de pierdere)
într-un circuit LC va duce la atenuarea amplitudinii oscilaţiilor până
acestea se „sting”. Dacă într-un circuit oscilator, există suficiente
pierderi de energie, acesta nu va rezona deloc.

Efectul de antirezonanţă este mai mult decât o simplă curiozitate: poate
fi extrem de utilă la eliminarea oscilaţiilor /nedorite/ din circuitele
ce conţin inductanţe sau capacităţi parazite, precum este cazul
majorităţii circuitelor. Să luăm ca şi exemplu următorul circuit, al
cărei constantă de timp este L/R:

#+CAPTION: circuit electric cu constanta de timp L/R
[[./poze/02107.png]]

Idea acestui circuit este simplă: încărcarea bobinei atunci când
întrerupătorul este închis. Rata (viteza) de încărcare a bobine depinde
de raportul L/R, cunoscut sub numele de constante de timp al
circuitului, măsurată în secunde. Totuşi, dacă ar fi să construim fizic
un asfel de circuit, am descoperi oscilaţii neaşteptate a tensiunii la
bornele bobine atunci când întrerupătorul este închis. De ce se întâmplă
acest lucru? Nu există niciun condensator în circuit, prin urmare, cum
putem avea oscilaţie rezonantă folosind doar o bobină, un rezistor şi o
baterie?

#+CAPTION: circuit electric cu constanta de timp L/R; forma reală şi
#+CAPTION: forma ideală a undei L/R
[[./poze/02108.png]]

Toate bobinele prezintă o anumită capacitate parazită datorită modului
de realizare a înfăşurărilor. De asemenea, conductorii folosiţi pentru
realizarea circuitului, prezintă şi ei o anumită capacitate parazită. Cu
toate că proiectarea „curată” a circuitelor electrice elimină mare parte
dintre aceste capacităţi parazite, aceasta nu poate fi niciodată
eliminată integral. Dacă acest lucru cauzează probleme de rezonanţă
(oscilaţii nedorite), un mod de combatere al acestui efect este prin
adăugarea rezistenţelor. Dacă un rezistor, R, este suficient de mare,
acesta va duce la o situaţie de antirezonanţă, disipând suficientă
energie pentru anularea, sau diminuarea efectelor oscilaţiei datorate
combinaţiei dintre inductanţă şi capacităţile parazite.

Este interesant de menţionat faptul că, principiul utilizării
rezistenţei pentru eliminarea efectelor nedorite ale rezonanţei este des
folosit în conceperea sistemlor mecanice, unde orice obiect aflat în
mişcare reprezintă un potenţial rezonator. O aplicaţie extrem de des
întâlnită este folosirea amortizoarelor la automobile. Fără amortizoare,
automobilele ar vibra necontrolat la frecvenţa de rezonanţă, atunci când
ar întâlni o denivelare în asfalt, de exemplu. Rolul amortizorului este
de a introduce un efect antirezonant puterni prin disiparea energiei pe
cale hidraulică, în acelaşi fel în care un rezistor disipă energie pe
cale electrică.

Sumar:

-  Adaugarea unei rezistenţe într-un circuit LC poate duce efectul de
   /antirezonanţă/, unde efectele de vârf ale impedanţei au loc la o
   frecvenţă diferită faţă de frecvenţa de rezonanţă iniţială
-  Rezistenţa prezentă în bobinele reale poate contribui în mare măsură
   la apariţia antirezonanţei. O sursă a unei asfel de rezistenţe este
   efectul pelicular.
-  Într-un circuit RLC serie, rezistenţa adiţională în circuit /nu/
   produce antirezonanţă.

* Frecvente combinate

** Introducere

Circuitele studiate până în acest moment au fost alimentate integral
într-o singură frecvenţă sinusoidală. În multe aplicaţii însă, frecvenţa
unică este mai degraba excepţia decât regula. De multe ori întâlnim
circuite unde frecvenţa tensiunii de alimentare este compusă din mai
multe frecvenţe individuale luate împreună. Pe lângă asta, formele de
undă ale tensiunii pot avea şi alte forme, nu doar sinusoidale, caz în
care ele intră in categoria formelor de undă /ne-sinusoidale/.

Întâlnim de asemenea cazuri în care semnalul de curent continuu este
combinat cu cel de curent alternativ: forma de undă este suprapusă peste
un semnal de curent continuu. Rezultatul unei asfel de combinaţii este
un semnal variabil în intensitate (amplitudine) dar nu şi în polaritate,
sau polaritatea sa variază asimetric. Indiferent de caz, atunci când
avem mai multe frecvenţe în acelaşi circuit, analiza acestuia este mult
mai complexă decât ceea ce am văzut până acum.

**** Cuplajele inductive şi capacitive accidentale

Unele situaţii de semnale de curent sau tensiune cu frecvenţe multiple
sunt create accidental, fiind rezultatul conexiunilor accidentale dintre
circuite, denumite /cuplaje/, cauzate de capacităţile sau inductanţele
parazite dintre conductorii acelor circuite. Un exemplu clasic de cuplaj
este întâlnit des în industrie, unde o reţea de curent continuu este
plasată în apropierea unei reţele de curent alternativ. Prezenţă
tensiunilor înalte şi a curenţilor alternativi pot duce la modificarea
comportamentului reţelei de curent cotinuu. Capacitatea parazită formată
între izolaţiile celor două reţele poate induce tensiune (faţă de
împământare) de la cea de curent alternativ la cea de curent continuu,
iar inductanţele parazite formate între cele două lungimi ale
conductorilor pot duce la situaţia în care curenţii primei reţele să
inducă tensiune pe cale electromagnetică în conductorii celei de a doua
reţele. Rezultatul este o combinaţie de semnale de curent continuu şi
alternativ. Următoarea schemă prezintă modul în care sursa de zgomot de
curent alternativ se poate cupla la circuitul de curent alternativ prin
inductanţa (M_{p}) şi capacitatea parazită (C_{p}):

#+CAPTION: cuplaj inductiv şi cuplaj capacitiv între un circuit de
#+CAPTION: curent continuu şi unul de curent alternativ
[[./poze/02302.png]]

**** Folosirea cablurilor răsucite şi ecranate

Atunci când tensiunile alternative parazite se mixează cu semnalele de
curent continuu, rezultatele sunt de obicei nedorite. Din acest motiv,
reţeaua de alimentare cu energie electrică (curent alternativ, puteri
mari) trebuie să fie neapărat separată de reţelele de semnal (curent
continuu, puteri mici), iar semnalele transmise prin intermediul
cablurilor răsucite (twisted) formate din doi conductori, şi nu doar
printr-un singur fir şi conexiunea acestuia la împământare:

#+CAPTION: cuplaj inductiv şi cuplaj capacitiv între un circuit de
curent continuu şi unul de curent alternativ; folosirea cablurilor
răsucite şi ecranate pentru reducerea efectelor cuplajelor
[[./poze/02303.png]]

Ecranajul cablului - o folie metalică înfăşurată în jurul celor doi
conductori izolaţi - este conectat la împământare, şi izolează ambii
conductori faţă de cuplajul electrostatic (capacitiv), blocând orice
câmp electric exterior. Răsucirea celor doi conductori, unul lângă
celălalt, anulează orice cuplaj electromagnetic (inductanţă mutuală),
întrucât orice tensiune parazită indusă va fi aproximativ egală în
amplitudine dar defazată cu 180^{o} (opoziţie de fază) în ambii
conductori, cele două semnale anulându-se practic între ele, rezultând o
diferenţă de potenţial aproape nulă.

Cuplajul poate să apară şi între două seturi de conductori de curent
alternativ, caz în care ambele semnale vor purta o combinaţie de
frecvenţe:

#+CAPTION: cuplaj inductiv şi cuplaj capacitiv între două circuite de
#+CAPTION: curent alternativ
[[./poze/02304.png]]

**** Alte moduri de generare a frecvenţelor multiple

Cuplajul este doar unul dintre exemplele de combinare a frecvenţelor,
fiind accidental şi de nedorit. În alte cazuri însă, semnalele cu
frecvenţe multiple sunt rezultatul proiectării voite a circuitului sau
reprezintă o calitate intrinsecă a semnalului analizat. Cel mai uşor mod
de producere a semnalelor cu frecvenţe multipe este conectarea surselor
de tensiune de frecvenţe diferite în serie:

#+CAPTION: modul de generare a semnalelor cu frecvenţe multiple
[[./poze/02109.png]]

În unele cazuri, frecvenţa mixată a semnalului este produsă de o singură
sursă de tensiune. Un exemplu este microfonul, un traductor ce
transformă presiunea aerului datorată frecvenţelor audio într-o tensiune
a cărei formă de undă corespunde acestor frecvenţe ne-sinusoidale.
Foarte puţine sunete naturale sunt formate dintr-o vibraţie sinusoidală
pură, ci, majoritatea sunt compuse dintr-o serie de vibraţii la
frecvenţe şi amplitudini diferite combinate într-un singur semnal final.

**** Sunetele muzicale

Acordurile muzicale sunt produse printr-un amestec de frecvenţe cu
frecvenţă de bază, fiecare dintre acestea fiind un multiplu al
frecvenţei /fundamentale/. Chiar şi o simplă notă de pian este compusă
dintr-o frecvenţă predominantă amestecată cu alte frecvenţe (/armonici/,
fiecare dintre acestea fiind un multiplu al primei (fundamentala).
Pentru ilustrare, putem considera următorul tabel, în care frecvenţa
fundamentală este de 1.000 Hz (cifră luată la întâmplare):

| Frecvenţa (Hz)   | Termen                         |
|------------------+--------------------------------|
| 1000             | armonica 1, sau fundamentala   |
| 2000             | armonica a 2-a                 |
| 3000             | armonica a 3-a                 |
| 4000             | armonica a 4-a                 |
| 5000             | armonica a 5-a                 |
| 6000             | armonica a 6-a                 |
| 7000             | armonica a 7-a                 |

Unele instrumente muzicale nu pot produce anumite tipuri de frecvenţe
armonice. De exemplu, un „instrument” realizat dintr-un tub deschis la
un capăţ şi închis la celălalt (precum o sticlă) nu va putea produce
armonice pare. Un asfel de instrument, construit asfel încât să producă
o frecvenţă fundamentală de 1.000 Hz, va produce şi armonici de 3.000,
5.000, 7.000, etc. Hz, dar /nu/ va putea produce 2.000, 4.000, 6.000,
etc. Hz.

O formă de undă pur sinusoidală (frecvenţă unică, „curată”), neavând
nicio armonică, sună „sec” urechii umane. Majoritatea instrumentelor
muzicale nu sunt capabile să producă sunete atât de „simple”.

Sumar:

-  Combinarea mai multor forme de undă cu frecvenţe diferite duce la
   formarea unui semnal complex a cărei frecvenţă /fundamentală/ este
   semnalul cu cea mai mică frecvenţă. Celelalte forme de undă sunt
   multiplii ale frecvenţei fundamentale, şi poartă numele de /armonici/

** Forme de undă dreptunghiulare

Este cunoscut faptul că /orice/ semnal periodic (ce se repetă în timp)
ne-sinusoidal poate fi reprezentat ca şi combinaţie de semnale continue,
sinusoidale şi/sau cosinusoidale (semnal sinusoidal defazat cu 90 de
grade) de frecvenţe şi amplitudini variate. Acest lucru este perfect
valabil indiferent cât de „ciudat” sau „contorsionat” ar părea semnalul
analizat. Atâta timp cât este periodic, se poate reduce la tipul de
combinaţii prezentate mai sus. Într-un caz particular, formele de undă
dreptunghiulare sunt echivalente din punct de vedere matematic cu suma
unui semnal sinusoidal fundamental, de o anumită frecvenţă, plus o serie
infinită de multiplii impari ai frecvenţei fundamentale cu amplitudini
descrescătoare.

Acest adevăr, perfect demonstrabil, al formelor de undă pare greu de
crezut. Totuşi, dacă o formă de undă dreptunghiulară este de fapt o
serie infinită de armonici sinusoidal adunate împreună, ar trebui să
putem demonstra acest lucru însumând câteva armonici sinusoidale şi
obţinuând o aproximare a semnalului dreptunghiular. Vom încerca să facem
acest lucru în continuare.

Circuitul considerat constă în cinci surse de tensiune, de amplitidini
şi frecvenţe diferite, conectate în serie. Armonicele considerate sunt:
cea fundamentală (prima) la o frecvenţă de 50 Hz, armonica a 3-a (3*50 =
150 Hz), a 5-a, a 7-a şi a 9-a (9*50 = 450 Hz). Amplitudinile semnalelor
nu sunt nici ele aleatoare, ci, constau din fracţia 4/π înmulţită cu
fracţiile 1 (4/π*1 = 4/π V), 1/3, 1/5, 1/7 şi 1/9 (4/π*1/9 =4/9π V) , în
funţie de armonica corespunzătoare.

Primul grafic reprezintă tocmai frecvenţa fundamentală, la 50 Hz şi
amplitudine de 4/π, adică aproximativ 1.27 V:

#+CAPTION: graficul formei de undă sinusoidale fundamentale, la 50 Hz
[[./poze/22013.png]]

În următorul grafic, vom vedea ce se întâmplă cu acest semnal sinusoidal
pur atunci când îl combinăm cu armonica a 3-a (150 Hz). Din acest
moment, nu mai seamană cu un semnal sinusoidal pur (semnalul combinat
este cel cu roşu):

#+CAPTION: graficul formei de undă sinusoidale fundamentale, la 50 Hz
#+CAPTION: plus armonica a 3-a
[[./poze/22014.png]]

Panta formei de undă la intersecţia cu axa orizontală a timpului este
mult mai mare acum, semn că forma de undă iniţială se apropie de cea
dreptunghiulară. Să adăugăm în continuare şi armonica a 5-a pe grafic:

#+CAPTION: graficul formei de undă sinusoidale fundamentale, la 50 Hz,
#+CAPTION: plus armonicele a 3-a şi a 5-a
[[./poze/22015.png]]

Armonica a 5-a (250 Hz) este reprezentată pe graficul de mai sus cu
albastru, iar efectele combinate a celor două armonici cu fundamentale
sunt reprezentate cu roşu.

Putem observa cum vârful formei de undă s-a aplatizat faţă de situaţia
iniţială, iar panta a crescut şi mai mult faţă de cazul precedent.
Adăugăm pe rând şi armonicele a 7-a, respectiv a 9-a:

#+CAPTION: graficul formei de undă sinusoidale fundamentale, la 50 Hz,
#+CAPTION: plus armonicele a 3-a, a 5-a şi a 7-a
[[./poze/22016.png]] 
#+CAPTION:
graficul formei de undă sinusoidale fundamentale, la 50 Hz, plus
#+CAPTION: armonicele a 3-a, a 5-a, a 7-a şi a 9-a
[[./poze/22017.png]]

Rezultatul însumării celor 5 armonici, cu amplitidinile de rigoare,
reprezintă o aproximare destul de bună a unui semnal dreptunghiular.
Scopul acestui exemplu a fost ilustrarea modului de construire a unui
semnal dreptunghiular folosind semnale sinusoidale multiple la frecvenţe
diferite pentru a demonstra faptul că un semnal pur dreptunghiular este
într-adevăr echivalent cu o serie de semnale sinusoidale. Atunci când
aplică un semnal dreptunghular într-un circuit ce conţine elemente
reactive (condensatoare şi/sau bobine), acele componente se comportă ca
şi cum am fi aplicat mai multe tensiune de frecvenţe diferite în acelaşi
timp, ceea ce de fapt am şi făcut.

Faptul că semnalele ne-sinusoidale perioadice sunt echivalente cu o
serie de semnale de curent cotinuu, sinusoidale şi/sau cosinusoidale
este o consecinţă intrinsecă a modului de „funcţionare” al semnalelor: o
proprietate fundamentală a tuturor formelor de undă, indiferent că sunt
electrice sau mecanice. Procesul matematic de reducere a acestor forme
de undă ne-sinusoildale ca sumă a componentelor sale la frecvenţe şi
amplitudini diferite, poartă numele de /analiză Fourier/, fiind un
proces destul de complicat. Analziza Fourier este în schimb uşor de
făcut folosind un calculator şi un algoritm numit /transformata
Fourier/, ceea ce vom încerca să facem în continuare.

Să luăm din nou exemplul semnalului dreptunghiular, simetric, cu
amplitudinea de 1 V:

#+CAPTION: semnal dreptunghiular simetric
[[./poze/22018.png]]
#+CAPTION: analiza spectrală a formei de undă dreptunghiulare
[[./poze/22020.png]]

În graficul de mai sus, formele de undă sunt împărţite în funcţie de
frecvenţele lor sinusoidale, până la armonica a 9-a. Amplitudinile
armonicilor pare sunt aproximativ zero, iar a celor impare descresc de
la 1 la 9 (prima este cea mai mare, ultima cea mai mică).

Un dispozitiv construit special pentru afişarea - nu şi controlul -
amplitudinii fiecărei frecvenţe a unui semnal format din mai multe
frecvenţe, se numeşte /analizor spectral/, iar procesul de analiză a
unui semnal în acest mod, poartă numele de /analiză spectrală/

Deşi poate părea ciudat, orice formă de undă periodică ne-sinusoidală
este de fapt echivalentă cu suma unei serii de unde sinusoidale de
frecvenţe şi amplitudini diferite. Formele dreptunghiulare sunt doar un
singur caz, dar nu unicul.

Sumar:

-  Formele de undă dreptunghiulare sunt echivalente unei forme de undă
   sinusoidală de aceeiaşi frecvenţă (fundamentala) însumată cu o serie
   infinită de unde sinusoidale (armonici) de frecvenţă multiplu impar
   ale acesteia şi amplitudini descrescătoare

** Analiza spectrală

Analiza Fourier computerizată, în special sub forma algoritmului /FFT/
(Fast Fourier Transform), este un instrument excelent pentru înţelegerea
formelor de undă şi a componentelor spectrale ale acestora.

Pentru început, luăm o formă de undă sinusoidală (aproape perfectă) la
frecvenţa de 523.25 Hz, semnal produs cu ajutorul unei claviaturi
electronice. Graficul formei de undă este de mai jos este luat de pe
afişajul unui osciloscop şi prezintă amplitudinea tensiunii (axa
verticală) cu timpul (axa orizontală):

#+CAPTION: formă de undă sinusoidală afişată pe osciloscop; variaţia
#+CAPTION: amplitudine-timp
[[./poze/02279.png]]

Dacă observăm cu atenţie unde sinusoidală putem vedea că există anumite
imperfecţii ale formei acestia. Din păcate, acesta este rezultatul
echipamentului folosit pentru analiza undei. Asfel de caracteristici
datorate echipamentelor de testare sunt cunoscute sub denumirea tehnică
de /artefacte/: fenomene a cărei existenţă se datorează aparatelor de
măsură folosite pentru derularea experimentului.

Dacă urmărim această tensiune alternativă pe un analizor spectral,
rezultatul este puţin diferit, dar semnalul analizat este exact acelaşi:

#+CAPTION: analiza spectrală a formei de undă sinusoidale
[[./poze/02280.png]]

După cum se poate vedea, orizontala este marcată şi reprezintă
„Frecvenţa”, adică domeniul măsurătorii. Vârful curbei reprezintă
frecvenţa dominantă, considerată mai sus (523.25 Hz), iar înălţimea
acestuia este amplitudinea semnalului pentrua această frecvenţă.

Dacă vom combina mai multe note muzicale pe aceeiaşi claviatură
electronică şi măsurăm rezultatul, din nou cu un osciloscop, putem vedea
foarte uşor faptul că semnalul creşte în complexitate. Semnalul final
este de fapt o combinaţie de semnale sinusoidale de frecvenţe şi
amplitudini diferite:

#+CAPTION: formă de undă ne-sinusoidală afişată pe osciloscop; variaţia
#+CAPTION: amplitudine-timp
[[./poze/02281.png]]

Analiza spectrală este mult mai uşor de analizat, întrucât fiecărei note
(sinusoidale) îi corespune pe grafic un vârf, în funcţie de frecvenţa
sa:

#+CAPTION: analiza spectrală a unei forme de undă ne-sinusoidale
[[./poze/02282.png]]

Să luăm în continuare alte forme de undă muzicale, şi să le analizăm
grafic:

#+CAPTION: formă de undă ne-sinusoidală afişată pe osciloscop; variaţia
#+CAPTION: amplitudine-timp
[[./poze/02283.png]] 
#+CAPTION: analiza spectrală a
#+CAPTION: unei forme de undă ne-sinusoidale
[[./poze/02284.png]]

Primul vârf îl reprezintă fundamentala, iar celelalte vârfuri (2-6) sunt
armonicele formei de undă ne-sinusoidale considerate mai sus.

Un alt exemplu:

#+CAPTION: formă de undă ne-sinusoidală afişată pe osciloscop; variaţia
#+CAPTION: amplitudine-timp
[[./poze/02285.png]] 
#+CAPTION: analiza spectrală a
#+CAPTION: unei forme de undă ne-sinusoidale
[[./poze/02286.png]]

Să luăm din nou o formă de undă dreptunghiulară:

#+CAPTION: formă de undă dreptunghiulară afişată pe osciloscop; variaţia
#+CAPTION: amplitudine-timp
[[./poze/02287.png]] 
#+CAPTION: analiza spectrală a
#+CAPTION: unui semnal dreptunghiular
[[./poze/02288.png]]

Conform analizei spectrale, această formă de undă /nu/ conţine armonici
pare, doar impare. Cu toate că afişajul osciloscopului nu permite
vizualizarea frecvenţelor peste armonica a 6-a, armonicile impare
continuă la infinit, cu o amplitudine din ce în ce mai mică.

Să considerăm şi un semnal triunghiular:

#+CAPTION: formă de undă triunghiulară afişată pe osciloscop; variaţia
#+CAPTION: amplitudine-timp
[[./poze/02289.png]] 
#+CAPTION: analiza spectrală a
#+CAPTION: unui semnal triunghiular
[[./poze/02290.png]]

În acest caz, nu există practic armonici pare: singurele armonici sunt
cele pare. Deşi putem vedea vârfuri mici pentru armonicele 2, 4 şi 6,
acestea se datorează imperfecţiunilor formei de undă triunghiulare. O
formă de undă triunghiulară perfectă, nu produce armonici pare, la fel
ca în cazul formei de undă dreptunghiulare. Este evident însă că cele
spectrul celor două nu este identic: amplitudinile armonicelor
respective nu sunt identice.

Să analizăm şi semnalul dinte de fierăstrău:

#+CAPTION: formă de undă dinte de fierăstrău afişată pe osciloscop;
#+CAPTION: variaţia amplitudine-timp
[[./poze/02291.png]] 
#+CAPTION: analiza
#+CAPTION: spectrală a unui semnal dinte de fierăstrău
[[./poze/02292.png]]

**** Diferenţa dintre armonicile pare şi impare

Distincţia dintre o formă de undă ce conţine armonici pare şi o formă de
undă ce nu conţine aceste armonici se poate observa grafic, înaintea
realizării analizei spectrale. Diferenţa constă în /simetria/ faţă de
axa orizontală a undei. O formă de undă simetrică faţă de axa orizontală
nu va prezenta armonici pare:

#+CAPTION: forme de undă ce nu conţin armonici pare (dreptunghiulară,
triunghiulară şi pur sinusoidală) - simetrice faţă de axa orizontală
[[./poze/02293.png]]

Formele de undă de mai sus, fiind toate simetrice faţă de orizontală,
conţin doar armonici impare (forma de undă pur sinusoidală conţine doar
armonica de gradul întâi, fundamentala).

Cele care nu sunt simetrice faţă de orzontală, conţin însă şi armonici
pare:

#+CAPTION: forme de undă asimetrice faţă de orizonatală - conţine forme
#+CAPTION: de undă pare
[[./poze/02294.png]]

Trebuie înţeles faptul că simetria se referă exclusiv la axa orizontală
a undei, şi nu neapărat la axa orizontală a timpului. Să luăm de exemplu
aceleaşi forme de undă, dar însumate cu o componentă de curent continuu,
asfel încât graficul lor este deplasat în sus, sau în jos, faţă de axa
timpului (în cazul precedent, componenta de curent continuu era zero,
asfel încât cele două axe orizontale conincideau). Analiza armonică a
acestor forme de undă nu va fi diferită faţă de cele de mai sus, singura
diferenţă fiind componenta de curent continuu, care însă nu afectează în
niciun fel conţinutul armonicilor (frecvenţa ei este zero):

#+CAPTION: forme de undă ce nu conţin armonici pare (dreptunghiulară,
triunghiulară şi pur sinusoidală plus o componentă de curent continuu) -
#+CAPTION: simetrice faţă de axa lor orizontală
[[./poze/02296.png]]

Acelaşi lucru este valabil şi pentru formele de undă nesimetrice faţă de
orizontală, conţinutul armonic al acestor forme de undă nu va fi afectat
de introducerea componentei de curent continuu:

#+CAPTION: forme de undă asimetrice faţă de orizonatală - conţine forme
#+CAPTION: de undă pare
[[./poze/02297.png]]

Sumar:

-  Formele de undă simetrice faţă de axa lor orizontală nu conţin
   armonici pare
-  Componenta de curent continuu prezentă în semnal nu are niciun fel de
   impact asupra conţinutului armonic al formei de undă în cauză

** Efecte asupra circuitelor

Principiul conform căruia formele de undă periodice ne-sinusoidale sunt
compuse dintr-o serie de unde sinusoidale de frecvenţe şi amplitudini
diferite, este o proprietate generală a formelor de undă şi are o
importanţă practică în studiul circuitelor de curent alternativ. Acest
lucru înseamnă că de fiecare dată când întâlnim o formă de undă
ne-sinusoidală, comportamentul circuitului va fi acelaşi ca şi în cazul
în care am introduce deodată, în circuit, tensiuni de frecvenţe
diferite.

Când un circuit de curent alternativ este alimentat de la o sursă de
tensiune ce conţine o combinaţie de forme de undă de frecvenţe diferite,
componentele acelui circuit vor răspunde diferit fiecărei frecvenţe în
parte. Orice component reactiv din circuit, precum condensatorul şi
bobina, va avea simultan o impedanţa unică şi diferită faţă de fiecare
frecvenţă prezentă în circuit. Din fericire, analiza unui asfel de
circuit este destul de uşor de realizat apelând la /teorema
superpoziţiei/, considerând sursa de alimentare cu frecvenţe multiple ca
un set de surse cu frecvenţe unice conectate în serie; analiza
circuitului se face considerând fiecare „sursă” în pare, însumând la
final rezultatele pentru a determina efectul total asupra circuitului:

#+CAPTION: circuit electric alimentat printr-o combinaţie de frecvenţe
#+CAPTION: de 60 Hz, respectiv 90 Hz
[[./poze/02113.png]]

Primul pas constă în analiza circuitului alimentat doar cu sursa de
tensiune de 60 Hz:

#+CAPTION: circuit electric alimentat printr-o combinaţie de frecvenţe
de 60 Hz, respectiv 90 Hz - analiza circuitului doar cu sursa de
#+CAPTION: tensiune de 60 Hz
[[./poze/02114.png]] 
#+CAPTION: tabel
[[./poze/12094.png]]

Apoi analizăm circuitul considerând doar efectele sursei de tensiune de
90 Hz:

#+CAPTION: circuit electric alimentat printr-o combinaţie de frecvenţe
de 60 Hz, respectiv 90 Hz - analiza circuitului doar cu sursa de
#+CAPTION: tensiune de 90 Hz
[[./poze/02115.png]] 
#+CAPTION: tabel
[[./poze/12095.png]]

Folosind teorema superpoziţiei (suma efectelor celor două surse de
tensiune) pentru căderile de tensiune pe rezistor (R) şi condensator
(C), obţinem:

#+CAPTION: tabel
[[./poze/12096.png]]

Pentru că cele două tensiuni se află la frecvenţe diferite, nu putem
obţine un rezultat final cu o singură valoare a tensiunii, precum putem
aduna două tensiuni de amplitudini şi faze diferite dar de /aceeiaşi/
frecvenţă. Cu ajutorul numerelor complexe, putem reprezenta amplitudinea
şi faza formelor de undă, dar nu şi frecvenţa.

Ceea ce putem concluziona după aplicarea teoremei superpoziţiei, este
că, pe condensator, căderea de tensiune va fi mai mare pentru componenta
de 60 Hz faţă de componenta de 90 Hz. În cazul bobinei, este exact
invers. Acest lucru este important de realizat, având în vedere faptul
că tensiunile celor două surse de alimentare sunt, de fapt, /egale/.
Este important de luat în considerare acest răspuns nesimetric al
componentelor circuitului (cap. următor?!).

Sumar:

-  Orice formă de undă periodică nesinusoidală este echivalentă cu o
   anumită serie (infinită) de unde sinusodiale/cosinusoidale de
   frecvenţe, faze şi amplitudini diferite, plus o componentă de
   tensiune în curent continuu (în funcţie de caz). Metoda matematică de
   determinarea formei de undă echivalente, poartă numele de analiza
   Fourier
-  Simularea tensiunilor cu frecvenţe diferite se poate realiza prin
   conectarea mai multor surse de tensiune, cu o singură frecvenţă, în
   serie. Analiza curenţilor şi a tensiunilor se realizează folosind
   teorema superpoziţiei. Atenţie, curenţii şi tensiunile de frecvenţe
   diferite /nu/ pot fi adunaţi sub formă complexă folosind teorema
   superpoziţie, din moment ce frecvenţa nu poate fi indicată cu
   ajutorul numerelor complexe, ci numai amplitudinea şi faza
-  Armonicile pot cauza probleme prin inducerea de tensiuni nedorite
   (zgomot) în circuitele învecinate. Aceste zgomote pot apărea prin
   cuplaj capacitiv, cuplaj inductiv, radiaţie electromagnetică, sau o
   combinaţie dintre acestea

* Filtre

** Ce este un filtru

În unele cazuri este necesară folosirea unor circuite capabile să
filtreze selectiv o anumită frecvenţă, sau un domeniu de frecvenţe,
dintr-un circuit ce conţine o combinaţie de frecvenţe (cap. prec.). Un
circuit construit special pentru realizarea acestei selecţii a
frecvenţelor poartă numele de /circuit de filtrare/, sau mai simplu,
/filtru/. O aplicaţie populară pentru circuitele de filtrare este în
cazul sistemelor audio, unde este necesar ca anumite domenii de
frecvenţe să fie amplificate sau înlăturate pentru obţinerea unui sunet
de cea mai înaltă calitate şi eficienţă. Un exemplu este folosirea
egalizatorului, ce permite selectarea de către utilizator a domeniilor
frecvenţelor şi amplitudinile acestora în funcţie de preferinţele
acestuia sau de acustica încăperii. Crossover-ele sunt folosite de
asemenea pentru blocarea „accesului” anumitor frecvenţe la difuzoare. Un
tweeter (difuzor de frecvenţă înaltă) este ineficient atunci când este
folosit la reproducerea semnalelor de frecvenţe joase, asfel că este
nevoie de conectarea unui crossover între tweeter şi terminalele de
ieşire a sistemului audio pentru blocarea semnalelor de frecvenţă joasă;
singurele semnale care trec de acest punct sunt doar semnalele de
frecvenţă înaltă. Acest lucru duce la creşterea eficienţei sistelor
audio, şi prin urmare la o performanţă crescută. Atât egalizatorul cât
şi crossover-ul sunt exemple de filtre, concepute special pentru
filtrarea anumitor frecvenţe nedorite.

O altă aplicaţie practică a circuitelor de filtrare constă în
prelucrarea tensiunilor ne-sinusoidale în circuitele de putere. Unele
componente electronice sunt sensibile în prezentă armonicilor surselor
de alimentare, prin urmare, este nevoie de prelucrarea acestor forme de
undă pentru funcţionarea normală a dispozitivelor electronice. Dacă o
tensiune sinusoidală distorsionată se comportă precum o serie de
armonici însumate cu frecvenţa fundamentalei, atunci ar trebui să fie
posibilă construirea unui circuit de filtrare care să permită doar
trecerea fundamentalei, blocând toate celelalte armonici.

În cele ce urmează, vom studia câteva circuite de filtrare elementare,
folosind reprezentarea prin diagrame Bode (variaţia amplitudinii faţă de
frecvenţă) pentru diferitele filtre considerate. Totuşi, aceste circuite
pot fi analizate luând fiecare frecvenţă împarte şi aplicând teorema
superpoziţiei, precum în cazul precedent.

Sumar:

-  Un filtru, este un circuit special de curent alternativ, utilizat
   pentru separarea anumitor frecvenţe într-un semnal cu frecvenţe
   multiple
-  Amplicaţii ale filtrelor includ egalizatoarele şi reţelele de
   crossover
-  O diagramă Bode este un grafic a cărei axă orizontală este frecvenţa,
   şi nu timpul

** Filtrul trece-jos

Prin definiţie, filtrul trece-jos permite trecerea (impedanţă mică)
semnalelor de frecvenţă joasă şi blochează trecerea (impedanţă mare)
celor de frecvenţă înaltă.

**** Filtrul trece-jos inductiv

Există două tipuri de circuite capabile să îndeplinească aceste
condiţii, şi multe versiuni din fiecare: filtrul trece-jos inductiv şi
filtrul trece-jos capacitiv:

#+CAPTION: filtru trece-jos inductiv
[[./poze/02116.png]]

În această configuraţie, impedanţa bobinei creşte odată cu creşterea
frecvenţei, iar această impedanţă în serie cu rezistenţa de sarcină
(bec, motor electric, ventilator, etc.) face ca semnalele de frecvenţă
înaltă să nu ajungă la aceasta (blocarea/filtrarea lor). Grafic,
comportamentul filtrului, atunci când este supus unei forme de undă
multi-frecvenţă, arată asfel:

#+CAPTION: diagrama Bode pentru filtrul trece-jos inductiv
[[./poze/22026.png]]

**** Filtrul trece-jos capacitiv

Să considerăm şi filtrul trece-jos capacitiv:

#+CAPTION: filtru trece-jos capacitiv
[[./poze/02117.png]]

Impedanţa condensatorului scade odată cu scăderea frecvenţei. Acestă
impedanţă mică, conectată în paralel cu rezistenţa de sarcină, duce la
scurt-circuitarea celei din urmă la semnalele de frecvenţă înaltă, iar
mare parte din căderea de tensiune se va regăsi pentru rezistorul serie
R_{1}.

#+CAPTION: diagrama Bode pentru filtrul trece-jos capacitiv
[[./poze/22027.png]]

**** Comparaţie între filtrele trece-jos inductive şi capacitive

Filtrul trece-jos inductiv este cât se poate de simplu, constând doar
dintr-un singur comonent, bobina. Versiunea capacitivă a aceluiaşi
filtru nu este nici ea mai complicată, constând dintr-un rezisotr şi un
condensator. Totuşi, filtrele capacitive, chiar dacă sunt puţin mai
complexe, sunt cele mai folosite dintre cele două, deoarece
condensatoarele sunt în general elemente reactive mai „pure” decât
bobinele, prin urmare, comportamentul acestora este mult mai previzibil.
Prin pur se înţelege faptul că rezistenţa condensatoarelor este mult mai
mică decât cea a bobinelor, fiind asfel aproape 100% reactive. Bobinele,
pe de altă parte, prezintă efecte disipative importante (rezistive),
atât în lungimea firelor utilizate cât şi prin pierderile magnetice din
miezul magnetic. Condensatoarele sunt mult mai puţin supuse efectelor de
„cuplaj” cu alte componente şi sunt mult mai ieftine decât bobinele.

Totuşi, filtrul trece-jos inductiv este adeseori preferat în cazul
redresării tensiunii de curent alternativ în curent continuu pentru
eliminarea vârfurilor create în această situaţie, rezultând o componentă
continuă pură. Principalul motiv al alegerii constă în necesitatea unei
rezistenţe mici a filtrului pentru ieşirea unei asfel de surse de
alimentare. Un filtru capacitiv necesită introducerea unei rezistenţe
suplimentare în serie cu sursa, pe când unul inductiv nu. Dacă în
circuitul de curent continuu considerat, adăugarea unei rezistenţe
suplimentare nu este de dorit, atunci filtrul trece-jos inductiv este
cea mai bună alegere pentru filtrarea formei de undă. Pe de altă parte,
dacă priorităţile principale sunt un volum şi o greutate scăzută, atunci
filtrul capacitiv este cea mai bună alegere.

**** Frecvenţa de tăiere

Toate filtrele trece-jos au o anumită proprietate, şi anume, /frecvenţa
de tăiere/, şi reprezintă frecvenţa peste care tensiunea de ieşire a
circuitului scade sub 70.7% din valoarea tensiunii de intrare. Această
valoare de 70.7% nu este arbitrară, chiar dacă pare aşa la prima vedere.

Într-un circuit simplu trece-jos capacitiv sau inductiv, frecvenţa de
tăiere reprezintă frecvenţa la care reactanţă capacitivă (în ohmi) este
egală cu rezistenţă (în ohmi). Într-un circuit trece-jos capacitiv
simplu (un rezistor, un condensator), frecvenţa de tăiere este dată de
următoarea formulă:

#+CAPTION: formula frecvenţei de tăiere pentru un filtru trece-jos
#+CAPTION: capacitiv
[[./poze/12097.png]]

Realizând calculele, ajungem la valoarea frecvenţei de tăiere, 45.473
Hz. Întrucât formula de mai sus nu ia în considerare şi rezistenţa de
sarcină din circuit, refacem graficul de mai sus, eliminând sarcina din
circuit:

#+CAPTION: diagrama Bode pentru filtrul trece-jos capacitiv
[[./poze/22028.png]]

Este important de ţinut minte că răspunsul filtrului depinde de valorile
componentelor acestuia precum /şi/ de impedanţa sarcinii. Dacă ecuaţia
frecvenţei de tăiere nu ia în considerare şi această impedanţă, sarcina
nu este luată în considerare, iar valorile reale ale frecvenţei de
tăiere vor fi diferite de valoarea calculată.

**** Folosirea filtrului trece-jos capacitiv pentru eliminarea zgomotului

O aplicaţie frecvenţă a filtrului trece-jos capacitiv este în cadrul
circuitelor ce prezintă componente sau secţiuni susceptibile zgomotului
electric. Un exemplu este suprapunerea zgomotului de curent alternativ
peste liniile electrice de curent continuu folosite pentru alimentearea
circuitelor sensibile prin capacitatea şi inductanţa mutuală parazită
(C_{p} şi M_{p}:

#+CAPTION: zgomotul inductiv şi capacitiv introdus de un circuit de
curent alternativ într-un circuit de curent continuu sensibil
[[./poze/02300.png]]

Aparatul de măsură din stânga măsoară o tensiune de alimentare în curent
cotinuu „curată”. După realizarea cuplajului cu circuitul de curent
alternativ, prin inductanţa mutuală şi capacitatea parazită, tensiunea
măsurată la bornele sarcinii prezintă un amestec de curent continuu şi
curent alternativ, componenta alternativă fiind cea nedorită. În mod
normale ne-am aştepta ca E_{sarcină} să fie identică cu E_{sursă}
datorită datorită faptului că nu există întreruperi ale conductorilor de
la sursă la sarcină, iar cele două seturi de câte două puncte ar trebui
să fie comune din punct de vedere electric. Totuşi, amplitudinea
zgomotului poate varia în diferite puncte ale sistemului de curent
continuu.

Scopul nostru este de a preveni asfel de zgomote în circuitul de curent
continuu, iar pentru aceasta este suficientă conectarea unui filtru
trece-jos la ieşirea circuitului, înainte de sarcină, pentru blocarea
oricăror semnale de cuplaj nedorite. Sub forma cea mai simplă, acest
filtru nu este nimic mai mult decât un condensator conectat direct la
bornele sarcinii, acesta prezentând o impedanţă foarte mică faţă de
orice zgomot de curent alternativ. Un asfel de condensator poartă numele
de /condensator de decuplare/.

#+CAPTION: zgomotul inductiv şi capacitiv introdus de un circuit de
curent alternativ într-un circuit de curent continuu sensibil; folosirea
#+CAPTION: condensatorului de decuplare
[[./poze/02301.png]]

Capacitatea unui condensator de decuplare este în mod normal în jurul
valorii de 0.1 µF, sau peste, fiind capacitatea minimă necesară pentru
producerea unei impedanţe suficient de mari pentru scurt-circuitarea
oricărui zgomot.

Sumar:

-  Un filtru trece-jos permite trecerea semnalelor de frecvenţă joasă de
   la sursă spre sarcină, şi blochează semnalele de frecvenţe înalte
-  Filtrele trece-jos inductive constau din introducerea unei bobine în
   serie cu sarcina, prin blocarea semnalelor de frecvenţe nedorite
-  Filtrele trece-jos capacitive constau în introducerea unui rezistor
   în serie cu un condensator, ambele componente fiind conecate în
   paralel cu sarcina, prin scurt-circuitarea semnalelor de frecvenţe
   nedorite
-  Frecvenţa de tăiere a unui filtru trece-jos este frecvenţa la care
   tensiune de ieşire este egală cu 70.7% din tensiunea de intrare.
   Peste acestă frecvenţa de tăiere, valoarea tensiunii de ieşire este
   sub 70.7% din tensiune de intrare, şi invers

** Filtrul trece-sus

Filtrul trece-sus este exact opusul filtrului trece-jos, după cum
sugerează şi numele: permite trecerea semnalelor de frecvenţă înaltă şi
blochează trecerea semnalelor de frecvenţă joasă. Modul de conectare al
elementelor reactive în circuit este exact opus faţă de filtrele
trece-jos.

**** Filtrul trece-sus capacitiv

#+CAPTION: filtru trece-sus capacitiv
[[./poze/02118.png]]

Impedanţa condensatorului din circuitul de mai sus creşte odată cu
descreşterea frecvenţei. Această impedanţă în serie cu sarcina tinde să
blocheaze semnalele de frecvenţă joasă ce ar putea ajunge pe sarcină.

#+CAPTION: diagrama Bode a filtrului capacitiv trece-sus
[[./poze/22029.png]]

După cum se poate vedea în diagrama Bode, răspunsul filtrului capacitiv
trece-sus creşte cu creşterea frecvenţei.

**** Filtrul trece-sus inductiv

#+CAPTION: filtru trece-sus inductiv
[[./poze/02119.png]]

Impedanţa bobine scade odată cu scăderea frecvenţei. Aceasta impedanţă
mică conectată în paralel cu sarcina, tinde să scurt-circuiteze
semnalele de frecvenţă joasă, asfel că acestea nu mai ajung la sarcină.
Prin urmare, mare parte a căderii de tensiune se va regăsi pe rezistorul
R_{1}.

#+CAPTION: diagrama Bode a filtrului trece-sus inductiv
[[./poze/22030.png]]

După cum se poate vedea în diagrama Bode, răspunsul filtrului inductiv
trece-sus creşte cu creşterea frecvenţei.

**** Comparaţie între filtrele trece-sus inductive şi capacitive

De data aceasta, schema filtrului capacitiv trece-sus este mai simplă
decât cea inductivă, necesitând doar un singur component în plus, un
condensator. Din nou, puritatea reactivă a condensatoarelor faţă de
bobine face ca filtrele capacitive să fie cel mai des folosite.

**** Frecvenţa de taiere

La fel ca în cazul filtrelor trece-jos, şi filtrele trece-sus au o
/frecvenţă de tăiere/ specifică. Peste valoarea aceste frecvenţă,
tensiunea de ieşire este mai mare de 70.7% din valoarea tensiunii de
intrare. Formula de calcul a frecvenţei de tăiere este aceeiaşi ca şi în
cazul filtrelor trece-jos:

#+CAPTION: formula de calcul a frecvenţei de tăiere a filtrelor
#+CAPTION: trece-sus
[[./poze/12097.png]]

Rezistenţa din formulă, în cazul circuitului capacitiv trece-sus, este
chiar rezistenţa de sarcină:

**** Filtrarea unui sistem audio

Să considerăm un sistem audio, ca şi exemplu. Un condensator conectat în
serie cu tweeter-ul (înaltele) are rolul de filtru trece-sus, impunând
circuitului de ieşire o impedanţă mare frecvenţelor joase (bas),
prevenind asfel risipa de putere pe un difuzor ce este ineficient în
reproducerea acestor sunete. Asemnănător, bobina conectată în serie cu
woofer-ul (bas) are rolul de filtru trece-jos, permiţând doar trecerea
acelor sunete pe care difuzorul le şi poate reproduce cu succes. În
acest circuit simplu, difuzorul pentru frecvenţele medii este supus
întregului spectru de frecvenţe produs de aparatul stereo. Câteodată se
folosesc sisteme de filtrare mult mai elaborate, dar ideea generală este
aceasta. În acest exemplu este prezentat doar un singur canal (stânga
sau dreapta). Un sistem real ar conţine 6 difuzoare: 2 joase, 2 medii şi
2 înalte.

#+CAPTION: folosirea filtrelor trece-jos şi trece sus la ieşirea unui
#+CAPTION: sistem audio
[[./poze/02120.png]]

Pentru a mări şi mai mult performanţele acestui sistem, am putea
construi un circuit de filtrare capabil să permită trecerea frecvenţelor
ce se află între joase şi înalte spre difuzorul de medii, asfel încât să
nu existe putere disipată (de frecvenţă înaltă sau joasă) pe un difuzor
ce reproduce acest tip de sunete ineficient. Ceea ce vrem de fapt să
realizăm, este un filtru /trece bandă/.

Sumar:

-  Un filtru trece-sus permite trecerea semnalelor de frecvenţă înaltă
   de la sursă spre sarcină, şi blochează semnalele de frecvenţă joasă
-  Circuitele trece-sus capacitive folosesc un condensator conectat în
   serie cu sarcina, prin blocarea semnalelor de frecvenţe nedorite
-  Circuitele trece-sus inductive folosesc un rezistor conectat în serie
   cu o bobină, ambele componente fiind conectate în paralel cu sarcina,
   prin scurt-circuitarea semnalelor de frecvenţe nedorite
-  Frecvenţa de tăiere pentru un filtru trece-sus, reprezintă frecvenţa
   la care tensiunea de ieşire este egală cu 70.7% din tensiunea de
   intrare. Peste această frecvenţă de tăiere, tensiunea de ieşire este
   mai mare decât 70.7% din tensiunea de intrare, şi invers

** Filtrul trece-bandă

Există aplicaţii în care este nevoie de filtrarea unei anumite benzi de
frecvenţe din totalul frecvenţelor prezente în semnal. Circuitele de
filtrarea realizate pentru îndeplinirea acestui obiectiv pot dintr-un
filtru trece-jos şi unul trece-sus, conectate împreună. Rezultatul este
un filtru denumit /trece-bandă/. Diagrama prin care pot fi combinate
cele două tipuri de filtre, arată în felul următor:

#+CAPTION: diagrama bloc a principiului de combinare a filtrelor
trece-jos şi trece-sus pentru formarea filtrului trece-bandă
[[./poze/02260.png]]

Rezultatul acestei combinaţii serie dintre cele două filtre este un
circuit ce va permite trecerea acelor frecvenţe ce se regăsesc între
cele două limite, nici mai mari, nici mai mici.

**** Filtrul trece-bandă capacitiv

Folosind componente reale, circuitul electric al filtrului trece-bandă
asfel conceput, arată asfel:

#+CAPTION: circuitul electric al filtrului trece-bandă compus dintr-un
filtru trece-jos capacitiv şi un filtru trece-sus capacitiv conectate în
#+CAPTION: serie
[[./poze/02121.png]]

Să vedem şi răspunsul în frecvenţă (diagrama Bode) a filtrului capacitiv
trece-bandă:

#+CAPTION: răspunsul în frecvenţă (diagrama Bode) al filtrului
trece-bandă compus dintr-un filtru trece-jos capacitiv şi un filtru
#+CAPTION: trece-sus capacitiv conectate în serie
[[./poze/22031.png]]

**** Filtrul trece-bandă inductiv

Filtrele trece-bandă pot fi construite folosind elemente inductive, dar,
după cum am mai menţionat, filtrele capacitive sunt preferate în locul
celor inductive datorită „purităţii” reactive a condensatoarelor.
Circuitul electric al filtrului inductiv arată asfel:

#+CAPTION: circuitul electric al filtrului trece-bandă inductiv
[[./poze/02122.png]]

Faptul că filtrul trece-sus se află poziţionat înainte filtrului
trece-jos, nu are nicio importanţă din punct de vedere al
funcţionalităţii filtrului.

**** Limitele unui asfel de filtru

Deşi idea combinării celor două filtre, trece-jos şi trece-sus,
într-unul singur, pentru a realiza un filtru trece-bandă, este bună,
aceasta posedă şi unele dezavantaje. Deoarece acest tip de filtru
funcţionează utlizând proprietatea fiecărui filtru în parte de a /bloca/
frecvenţele nedorite, construirea unui asfel de filtru, asfel încât să
nu blochează în anumită măsură şi frecvenţele din banda dorită, este de
obicei dificilă. Atât filtrul trece-jos cât şi filtrul trece-sus vor
bloca toate semnalele într-o anumită măsură, iar efectul lor combinat se
traduce printr-o amplitudine redusă a semnalului chiar şi în domeniul
frecvenţelor dorite (de trecere). Putem obseerva acest lucru din
diagrama de mai sus, unde tensiunea sarcinii nu depăşeste valoarea de
0.6 V, deşi tensiunea sursei este de 1 V. Această atenuare a semnalului
de ieşire devine şi mai pronunţată în cazul în care filtrul are un scop
mult mai restrictiv (pantă mai mare a undei, banda de trecere a
frecvenţelor mai îngustă).

Sumar:

-  Un filtru trece-bandă blochează frecvenţele care sunt prea mici sau
   prea mari, permiţând trecerea acelor frecvenţe ce se regăsesc într-un
   anumit domeniu de frecvenţe
-  Filtrele trece-bandă pot fi construite prin conectarea în serie a
   unui filtru trece-jos şi a unui filtru trece-sus, indiferent de
   ordinea lor

** Filtrul stop-bandă

Filtrul stop-bandă permite trecerea tuturor frecvenţelor ce se află
peste sau sub un anumit domeniu/bandă de frecvenţe determinat de
elementele sale coponente. Şi acest tip de filtru poate fi realizat prin
conectarea unui filtru trece-jos cu un filtru trece-sus, doar că de data
aceasta conectarea se realizează în paralel, nu în serie cum era cazul
filtrului trece-bandă. Mai jos este prezentată diagrama bloc a
filtrului:

#+CAPTION: diagrama bloc al filtrului stop-bandă format din conectarea
în paralel a unui filtru trece-jos cu un filtru trece-sus
[[./poze/02261.png]]

**** Filtrul stop-bandă capacitiv

Folosind componente reale, circuitul stop-bandă capacitiv arată în felul
următor:

#+CAPTION: circuitul electric al filtrului stop-bandă în configuraţie T,
format din conectarea în paralel a unui filtru trece-jos cu un filtru
#+CAPTION: trece-sus
[[./poze/02123.png]]

Filtrul trece-jos este compus din R_{1}, R_{2} şi C_{1} în configuraţie
„T”, iar filtrul trece-sus este compus din C_{2}, C_{3} şi R_{3} de
asemenea în configuraţie „T”. Împreună, cele două filtre formează
filtrul stop-bandă cunoscut sub numele de „dublu T”; răspunsul acestui
filtru este foarte precis atunci când sunt respectate următoarele
proporţii în alegerea elementelor constituente:

*R_{1} = R_{2} = 2(R_{3})*

*C_{2} = C_{3} = (0.5)C_{1}*

Utilizând aceste raţii, frecvenţa maximă de trecere poate fi calculată
asfel:

#+CAPTION: formula matematică de calcul pentru frecvenţa de trecere a
#+CAPTION: unui filtru stop-bandă în dublu T
[[./poze/12099.png]]

Putem vedea şi răspunsul în frecvenţă foarte bun al acestui filtru,
folosind proprţiile de mai sus, în diagrama (Bode) de mai jos:

#+CAPTION: răspunsul în frecvenţă al filtrului stop-bandă în
#+CAPTION: configuraţie T
[[./poze/22032.png]]

Sumar:

-  Scopul filtrului stop-bandă este înlăturarea frecvenţelor aflate
   într-un anumit domeniu, permiţând doar trecerea acelor frecvenţe ce
   se află în afara acestuia
-  Filtrele stop-bandă pot fi realizate prin conectarea în paralel a
   unui filtru trece-jos cu un filtru trece-sus. Ambele filtre sunt în
   configuraţie „T”, prin urmare, acest tip de filtru mai este cunoscut
   şi sub numele de „filtru stop-bandă în dublu-T”

** Filtre rezonante

Filtrele considerate până în acest moment au fost compuse exclusiv din
condensatoare /sau/ bobine, dar nu ambele tipuri de componente în
acelaşi timp. Ştim că circuitele ce folosesc combinaţii de L şi C tind
să rezoneze, iar această proprietate poate fi exploatată în construcţia
filtrelor trece-bandă şi stop-bandă.

Circuitele LC serie prezintă o impedanţă minimă la rezonanţă, iar
circuitele LC paralel impedanţă maximă la frecvenţa de rezonanţă. Există
prin urmare două strategii de bază pentru construcţie filtrelor trece-
respectiv stop-bandă.

**** Filtrul trece-bandă rezonant

Pentru acest tip de filtru, există două strategii: circuit LC serie sau
LC paralel.

***** Filtrul trece-bandă în configuraţie LC serie

#+CAPTION: filtrul trece-bandă rezonant în configuraţie LC serie
[[./poze/02124.png]]

Circuitul LC serie permite trecerea semnalului la frecvenţa de rezonanţa
(impedanţă mică - scurt-circuit), şi blochează toate celelalte frecvenţe
(impedanţă mare - circuit deschis), asfel că acestea nu ajung la
sarcină, după cum se poate vedea în diagramă.

#+CAPTION: răspunsul în frecvenţa a filtrului trece-bandă rezonant în
#+CAPTION: configuraţie LC serie; diagrama Bode
[[./poze/22033.png]]

Putem observa că în cazul acestui tip de filtru, nu există practic nicio
atenuare a semnalului în banda de trecere, asfel că tensiunea de ieşire
pe rezistenţa de sarcină este aceeiaşi cu tensiunea de alimentare a
sursei; acesta nu este şi cazul filtrelor construite exclusiv din
condensatoare sau bobine. De asemenea, din moment ce principiul de
funcţionare al filtrului se bazează pe principiul rezonanţei LC serie,
frecvenţa de rezonanţă nefiind prin urmare afectată de valoarea
rezistenţei prezentă în circuit, valoarea rezistenţei de sarcină nu va
influenţa în niciun fel frecvenţa de trecere. Totuşi, diferite valori
ale rezistenţei de sarcină vor duce la modificarea pantei diagramei Bode
(„selectivitatea” filtrului).

***** Filtrul trece-bandă în configuraţie LC paralel

#+CAPTION: filtrul trece-bandă rezonant în configuraţie LC paralel
[[./poze/02125.png]]

Circuitul LC paralel permite trecerea semnalului la frecvenţa de
rezonanţa (impedanţă mare - circuit deschis) spre sarcină, şi blochează
toate celelalte frecvenţe (impedanţă mică - scurt-sicircuit), căderea de
tensiune regăsindu-se în marea ei parte pe R_{1}, asfel că acestea nu
ajung la sarcină, după cum se poate vedea în diagramă.

#+CAPTION: răspunsul în frecvenţa a filtrului trece-bandă rezonant în
#+CAPTION: configuraţie LC paralel; diagrama Bode
[[./poze/22034.png]]

Acest tip de filtru rezonant, asemenea filtrelor trece-sus şi trece-jos,
nu va putea transmite întreaga tensiune de la sursă spre sarcină
datorită rezistorului conectat în serie ce va prelua tot timpul o parte
din căderea de tensiune totală existentă în circuit.

Putem menţiona că acest tip de filtru trece-bandă rezonant este folosit
pe scară largă în radiourile analogice, pentru selectarea unei anumite
frecvenţe din cele recepţionate de antenă. Practic, se foloseşte un disc
selector pentru alegerea postului de radio, disc ce modifică capacitatea
unui condensator variabil dintr-un circuit LC paralel.

**** Filtrul stop-bandă rezonant

Din nou, avem două strategii la dispoziţie, circuitul LC serie sau LC
paralel.

***** Filtrul stop-bandă rezonant în configuraţie LC serie

#+CAPTION: filtrul stop-bandă rezonant în configuraţie LC serie
[[./poze/02126.png]]

Folosit în această combinaţie, filtrul LC prezintă o impedanţă foarte
scăzută faţă de semnal, la frecvenţa de rezonaţă, întreaga cădere de
tensiune regăsindu-se pe rezistorul R_{1}, iar semnalul nu este asfel
„văzut” de sarcină.

#+CAPTION: răspunsul în frecvenţa a filtrului stop-bandă rezonant în
#+CAPTION: configuraţie LC serie; diagrama Bode
[[./poze/22035.png]]

***** Filtrul stop-bandă rezonant în configuraţie LC paralel

#+CAPTION: filtrul stop-bandă rezonant în configuraţie LC paralel
[[./poze/02126.png]]

Coponentele LC conectate în paralel prezintă o impedanţă mare la
frecvenţa de rezonanţă, blocând asfel semnalele de la sursa spre
sarcină, la frecvenţa respectivă, şi permite trecerea tuturor celorlalte
semnale (alte frecvenţe decăt cea de rezonanţă) de la sursă spre
sarcină.

#+CAPTION: răspunsul în frecvenţa a filtrului stop-bandă rezonant în
#+CAPTION: configuraţie LC paralel; diagrama Bode
[[./poze/22036.png]]

Din nou se poate observa faptul că absenţa unui rezistor serie duce la o
atenuare minimă a semnalelor dorite. Amplitudinea semnalului la
frecvenţa de trecere, pe de altă parte, este foarte mică. Cu alte
cuvinte, acesta este un filtru foarte „selectiv”.

În toate aceste circuite de filtrare rezonante, selectivitatea depinde
în mare măsură de „puritatea” bobinelor şi a condensatoarelor utilizate.
În cazul în care există o rezistenţă parazită, aceasta va afecta
abilitatea filtrului de discriminare precisă a frecvenţelor, şi este
posibilă introducerea efectelor antirezonante ce afectează frecvenţele
de trecere.

**** Filtre trece-jos şi trece-sus rezonante

După ce am analizat filtrele standard RC şi LC trece-jos şi trece-sus,
ne-am putea imagina că se poate realiza o proiectare mai eficientă a
acestor tipuri de filtre combinând efectele condensatoarelor şi a
bobinelor în acelaşi circuit.

***** Filtru trece-jos capacitiv-inductiv

Bobinele ar trebui să blocheze trecerea frecvenţelor înalte, iar
condensatorul ar trebui să blocheze şi el trecerea aceloraşi frecvenţe,
efectele lor combinate permiţând doar trecerea semnalelor de frecvenţă
joasă de la sursă spre sarcină.

#+CAPTION: filtrul trece-jos LC
[[./poze/02128.png]]

La prima vedere, aceasta pare o strategie bună, şi elimină rezistorul
serie. Totuşi, trebuie realizat faptul că orice combinaţie
condensator-bobină poate duce la efecte rezonante la o anumită
frecvenţă, iar acesta nu este un lucru de dorit. Să urmărim răspunsul în
frecvenţă a filtrului de mai sus, pe rezistenţa de sarcină
(R_{sarcină}):

#+CAPTION: răspunsul în frecvenţa a filtrului trece-jos LC; diagrama
Bode [[./poze/22037.png]]

Ceea ce a fost gândit ca un filtru trece-jos s-a dovedit a fi un filtru
trece bandă cu o frecvenţă de trecere în jurul valorii de 526 Hz,
frecvenţa de rezonantă a condensatorului şi a bobinei în acest caz.

Problema este că impedanţa de intrare şi impedanţa de ieşire a filtrului
LC trebuie să fie egală. Cu alte cuvinte, impedanţa sursei de alimentare
trebuie să fie egală cu impedanţa de intrare a filtrului, iar impedanţa
de ieşire a filtrului trebuie să fie egală cu impedanţa sarcinii
(R_{sarcină}) pentru ca răspunsul filtrului să fie cel aşteptat.
Impedanţa de intrare şi de ieşire a filtrului este radăcina pătrată a
raportului dintre L şi C:

*Z = (L/C)^{1/2})*

Folosind valorile componentelor de pe circuit, putem afla impedanţa
filtrului şi impedanţele sursei şi a sarcinii necesare.

*Pentru L = 100 mH, C= 1µF*

*Z = (L/C)^{1/2}=((100 mH)/(1 µF))^{1/2} = 316 Ω*

Asfel, în circuitul de mai sus putem adăuga rezistorul R_{g} de 316 Ω în
serie cu sursa de tensiune şi modificăm R_{sarcină} de la 1.000 Ω la 316
Ω. Dacă ar fi fost necesară alimentarea unei sarcini de 1.000 Ω, am fi
putut modifica raportul L/C pentru a păstra egalitatea faţă de sarcină.

#+CAPTION: răspunsul în frecvenţa a filtrului trece-jos LC cu
impedanţele de intrare şi ieşire egalate; diagrama Bode
[[./poze/02517.png]]

Răspunsul în frecvenţă al filtrului arată de data aceasta mult mai bine:

#+CAPTION: răspunsul în frecvenţa a filtrului trece-jos LC cu
impedanţele de intrare şi ieşire egalate; diagrama Bode
[[./poze/22056.png]]

Sumar:

-  Filtrele trece-jos, trece-sus, trece-bandă sau stop-bandă pot fi
   proiectate utlizând combinaţii rezonante de condensatori şi bobine
   fără a fi necesară conectarea rezistorilor ce doar ar „împiedica”
   trecere frecvenţelor dorite dinstre sursă spre sarcină

* Transformatorul

** Inductanţa mutuală şi modul de funcţionare

Să presupunem că avem un miez feromagnetic închis (formă
dreptunghiulară) şi înfăşurăm un conductor metalic izolat alimentat în
curent alternativ în jurul uneia dintre laturi:

#+CAPTION: miez feromagnetic dreptunghiular cu o înfăşurare alimentată
#+CAPTION: în curent alternativ
[[./poze/02305.png]]

Fiindcă ceea ce am realizat mai sus este de fapt o bobină, această
înfăşurare în jurul miezului feromagnetic ar trebui să se opună
tensiunii aplicate datorită reactanţei inductive, limitând asfel
curentul prin înfăşurare conform ecuaţiilor X_{L} = 2πfL şi I=E/X (sau
I=E/Z). Pentru a clarifica acest exemplu totuşi, vom analiza mai atent
interacţiunile ce iau naştere între tensiune, curent şi fluxul magnetic
în acest dispozitiv.

Conform legii lui Kirchhoff pentru tensiune, suma tuturor tensiunilor
dintr-un circuit închis trebuie să fie egală cu zero. În exemplul de mai
sus, putem aplica această lege generală a electricităţii pentru
descrierea tensiunilor sursei, respectiv a înfăşurării. Ca în oricare
circuit format dintr-o singură sursă şi o singură sarcină, căderea de
tensiune a sarcinii trebuie să fie egală cu tensiunea produsă de sursă,
presupunând că nu există căderi de tensiune în lungul firelor
(rezistenţa lor este zero). Cu alte cuvinte, sarcina, reprezentată de
înfăşurare, trebuie să producă o tensiune de semn contrar şi de aceeiaşi
amplitudine cu sursa. Dar de unde apare această tensiune opusă tensiunii
sursei? Dacă sarcina ar fi un rezistor (cazul „b” din figura de mai
sus), căderea de tensiune ia naştere ca urmare a pierderilor sub formă
de căldură datorate „frecării” electronilor la trecerea prin această
rezistenţă. În cazul unei bobine perfecte (rezistenţă zero a
înfăşurării), tensiunea opusă se prezintă sub o altă formă, şi anume,
/reacţia/ faţă de fluxul magnetic variabil al miezului de fier. Atunci
când forma de undă a curentului variză, variază şi fluxul Φ. Variaţia
fluxului induce un câmp electromagnetic contrar.

Formularea relaţiei matematice între fluxul magnetic (Φ) şi tensiunea
indusă îi este atribuită lui Michael Faraday, şi arată asfel:

#+CAPTION: formula matematică a inducţiei electromagnetice
[[./poze/12138.png]]

Tensiunea instantanee indusă (e) în înfăşurare, în orice moment, este
egală cu produsul dintre numărul spirelor înfăşurării (N) şi variaţia
instantanee a fluxului magnetic (dΦ/dt) a bobinei. Grafic, formele de
undă sunt sinusoidale (presupunând că forma de undă a sursei de
alimentare este sinusoidală), fluxul fiind defazat în urma tensiunii cu
90^{o}:

#+CAPTION: formele de undă ale tensiunii induse şi a fluxului magnetic -
#+CAPTION: defazate între ele cu 90 de grade
[[./poze/02306.png]]

Fluxul magnetic printr-un material feromagnetic este analog curentului
printr-un conductor: trebuie să fie „împins” de o forţă exterioară
pentru a se forma. În circuitele electrice, această forţă o reprezintă
tensiunea (mai precis, tensiunea electromotoare, prescurtat /tem/). În
„circuitele” magnetice, această forţă este reprezentată de tensiunea
magnetomotoare (prescurtat /tmm/ si simbolizat prin u_{mm}) Tensiunea
magnetomotoare şi fluxul magnetic se află în strânsă legătură una cu
cealaltă prin intermediul unei proprietăţi a materialelor magnetice,
/reluctanţa/, concept analog rezistenţei în circuitele electrice.

#+CAPTION: legea lui Ohm pentru circuite electrice şi magnetice;
#+CAPTION: comparaţie
[[./poze/12139.png]]

În exemplul de mai sus, tmm necesară producerii acestui flux magnetic
variabil trebuie să fie furnizată de un curent variabil prin înfăşurare.
Tensiunea magnetomotoare generată de înfăşurarea unui electromagnet este
egală cu produsul dintre curentul prin înfăşurare şi numărul de spire a
înfăsurări. Unitatea de măsură a tensiunii magnetomotoare este
Amper-spiră. Deoarece relaţia matematică dintre fluxul magnetic şi tmm
este direct proporţională, iar relaţia dintre tmm şi curent este de
asemenea direct proporţională, curentul prin înfăşurare este în fază cu
fluxul magnetic:

#+CAPTION: formele de undă ale tensiunii induse, a curentului prin
#+CAPTION: înfăşurare şi a fluxului magnetic
[[./poze/02307.png]]

Acesta este şi motivul pentru care curentul într-o bobină este defazat
în urma tensiunii cu 90^{o}: deoarece aceasta este defazarea necesară
producerii unui flux magnetic a cărui rate de variaţie poate produce o
tensiune în opoziţie de fază cu tensiunea aplicată. Datorită funcţiei
sale de producere a tensiunii magnetomotoare pentru miezul feromagnetic,
acest curent este câteodată numit şi /curent de magnetizare/.

**** Saturaţie miezului feromagnetic

Trebuie menţionat faptul că acest curent prin înfăşurare nu este perfect
sinusoidal, iar acest lucru se datorează neliniarităţii curbei de
magnetizaţie (B/H) a fierului. Dacă bobina este construită ieftin,
folosind cât mai puţin fier cu putinţă, densitatea fluxului magnetic
poate atince valori mari, aproape de saturaţie, rezultatul fiind o formă
de undă a curentului de magnetizare ce arată aproximativ asfel:

#+CAPTION: formele de undă ale tensiunii induse, a curentului prin
înfăşurare şi a fluxului magnetic; forma de undă a curentului este
distorsionată datorită saturaţiei miezului feromagnetic
[[./poze/02336.png]]

Atunci când un material feromagnetic se apropie de fluxul magnetic de
saturaţie, este nevoie de tensiuni magnetomotoare din ce în ce mai mari
pentru menţinerea constantă a creşterii fluxului magnetic. Deoarece tmm
este direct proporţională cu valoarea curentului prin înfăsurare
înfăşurare (u_{mm} = NI), creşterea foarte mare a tmm necesare
susţinerii creşterii fluxului duce la creşteri mari ale curentului prin
înfăşurare, pentru a putea menţine forma de undă a fluxului magnetic
nedistorsionată (sinusoidală).

Situaţia este însă şi mai complicată datorită pierderilor de energie din
miezul feromagnetic. Efectul histerezisului şi al curenţilor turbionari
duce la aceentuarea deformării formei de undă a curentului, alterându-i
atât forma sinusoidală cât şi defazajul, ce va fi cu puţin sub 90^{o} în
urma tensiunii. Acest curent al înfăşurării constituit din suma tuturor
efectelor magnetice asupra înfăsurării, poartă numele de /curent de
excitaţie/. Distorsionarea curentului de excitaţie a unei înfăşurări cu
miez feromagnetic (bobină) poate fi minimizată dacă aceasta este
concepută şi funcţionează la densităţi de flux foarte scăzute. Acest
lucru necesită însă un miez cu o secţiune transversală mare, ceea ce
duce la costuri ridicate şi un volum mare. Pentru a simplifica lucrurile
însă, vom presupune un miez feromagnetic ideal, fără pericolul
saturaţiei şi fără pierderi, ceea ce duce la un curent de excitaţie
perfect sinusoidal.

**** Inducerea tensiunii într-o înfăşurare secundară

După cum am văzut în capitolul dedicat bobinelor, defazajul curentul
faţă de tensiune cu 90^{o} crează o condiţie în care puterea este
absorbită şi eliberată alternativ de la circuit la bobină şi invers.
Dacă bobina este perfectă (rezistenţă zero, pierderi în miez zero,
etc.), puterea disipată de aceasta va fi zero.

Să reluăm exeplul de mai sus, dar introducem de data această o nouă
înfăsurare în jurul aceluiaşi miez feromagnetic. Ca să diferenţiem între
cele două înfăşurări, prima înfăşurare o vom denumit /înfăşurarea
primară/ sau simplu, /primar/, iar cea de a doua, /înfăşurarea
secundară/, sau simplu, /secundar/.

#+CAPTION: miez feromagnetic; înfăsurarea primară şi secundară
[[./poze/02308.png]]

Dacă cea de a doua înfăşurare este supusă unei variaţii a fluxului
magnetic identice cu prima infăşurare, iar numărul de spire al
înfăşurării este acelaşi cu a primei înfăşurări, atunci, conform
principiului inducţiei electromagnetice, tensiunea indusă în această
înfăşurare va fi egală în amplitudine şi fază cu tensiunea sursei de
alimentare a primei înfăşurări. În graficul de mai jos, amplitudinea
tensiunii induse este voit mai mică, pentru a putea face distincţie
între aceasta şi tensiunea de alimentare:

#+CAPTION: miez feromagnetic; formele de undă ale tensiunilor din primar
şi secundar, precum şi a fluxului magnetic şi a curentului din primar
[[./poze/02309.png]]

Acest efect al inducerii unei tensiuni într-o înfăşurare ca răspuns a
variaţiei curentului din cealaltă înfăşurare, poartă nuemele de
/inductanţă mutuală/. Unitatea de măsură este Henry, la fel ca
inductanţa proprie, iar simbolul matematic este „M”, în loc de „L”:

#+CAPTION: inductanţa proprie şi inductanţa mutuală; formulele
#+CAPTION: matematice de calcul
[[./poze/12140.png]]

În acest moment, în înfăşurarea secundară nu există curent deoarece
aceasta este deschisă. Dacă conectăm însă un rezistor în acest circuit,
curentul alternativ prin înfăşurare va fi în fază cu tensiunea indusă.

#+CAPTION: miez feromagnetic; înfăsurarea primară şi secundară
[[./poze/02310.png]]

Ne-am putea aştepta ca acest curent secundar să producă un flux magnetic
suplimentar în miezul feromagnetic. Acest lucru nu se întâmplă însă.
Dacă fluxul magnetic indus în miez ar creşte, acest lucru ar duce la
creşterea tensiunii induse a înfăşurării primare. Acest lucru nu se
poate întâmpla, doarece tensiunea indusă a primarului trebuie să rămână
la aceeiaşi amplitudine şi fază pentru se păstra egalitate dintre
aceasta şi tensiunea sursei, potrivit legii lui Kirchhoff pentru
tensiune. Prin urmare, fluxul magnetic al miezului nu este afectat de
curentul din secundar. Totuşi, ceea ce se modifică este valoarea
tensiunii magnetomotoare a circuitului magnetic.

Tensiunea magnetomotoare (tmm) ia naştere ori de câte ori există
deplasare de electroni printr-un fir. De obicei, această tensiune este
însoţită de flux magnetic, conform legii lui Ohm pentru circuitele
magnetice, *u_{mm} = ΦR*. Dar producerea unui flux magnetic suplimentar
nu este permisă în acest caz, prin urmare, singura posibilitate de
existenţă a tmm în secundar implică apariţia unei tmm contrare (în
antifază), şi amplitudine egală, generate de înfăşurarea primară. Acest
lucru este exact ceea ce se întâmplă, şi anume, formarea unui curent
alternativ în înfăşurarea primară, defazat cu 180^{o} (în antifază) faţă
de curentul secundarului, pentru generarea unei tmm contrare şi
prevenirea apariţiei unui flux magnetic adiţional prin miez.

#+CAPTION: miez feromagnetic; înfăsurarea primară şi secundară;
#+CAPTION: conectarea sarcinii în înfăşurarea secundară
[[./poze/02311.png]]

Deşi întreg procesul pare destul de complicat, iar proiectarea
transformatoarelor este un subiect complex, ceea ce este important de
ţinut minte este aceasta: atunci când asupra înfăşurării primare este
aplicată o tensiune alternativă, aceasta produce un flux magnetic în
miexul feromagnetic ce induce o tensiune alternativă în înfăsurarea
secundară, în fază cu tensiunea sursei de alimentare. Apariţia oricărui
curent prin secundar, la conecatarea unei sarcini de exemplu, duce la
apariţia unui curent similar în primar, curent menţinut de sursa de
alimentare.

Putem observa faptul ca înfăşurarea primară se comportă precum o sarcină
faţă de sursa de tensiune, iar înfăşurarea secundară este echivalentă
unei surse de tensiune alternativă pentru rezistorul conectat la
capetele acesteia. Faţă de prima situaţia, de data aceasta energia nu
este abosrbită şi eliberată tot în înfăşurarea primare, ci este
/cuplată/ cu înfăşurarea secundară unde este folosită pentru alimentarea
sarcinii (rezistor). Din punct de vedere al sursei, aceasta alimentează
direct sarcina secundarului. Desigur, curentul din primar este defazat
cu 90^{o} faţă de tensiune, lucru ce nu s-ar întâmpla într-o alimentare
directă a rezistorului.

Acest dispozitiv este cunoscut sub numele de /transformator/, deoarece
transformă energia electrică în energie magnetică şi înapoi în energie
electrică. Deoarece funcţionarea acestuia depinde de inducţia
electromagnetică dintre două înfăşurări staţionare şi de variaţia
amplitudinii şi „polarităţii” fluxului magnetic, transformatoarele se
pot folosi doar în curent alternativ, nu şi în curent continuu. Simbolul
electric al transformatorului îl reprezintă două bobine (înfăşurarea
primară şi secundară) şi un miez feromagnetic comun celor două:

#+CAPTION: simbolul transformatorului electric, constând din două bobine
(înfăşurarea primară şi secundară) şi un miez feromagnetic comun celor
#+CAPTION: două
[[./poze/02131.png]]

Chiar dacă majoritatea transformatoarelor sunt confencţionate cu miez
feromagnetic, există şi transformatoare în care cuplajul celor două
înfăşurări se realizeaza prin aer.

Poza de mai jos reprezintă un transformator tipic folosit pentru
iluminatul cu ajutorul lămpilor cu descărcare în gaz. Se pot observa
clar cele două înfăşurări din jurul miezului de fier:

#+CAPTION: transformator electric
[[./poze/52002.jpg]]

Înfăşurarea de sus este mai mare decât cea de jos, având mai multe spire
în jurul miezului (secţ. urm.!).

În următoarea poză, este prezentată o secţiune printr-un transformator
cu cele două înfăşurări şi miezul feromagnetic vizibile. Şi în acest
caz, numărul spirelor celor două înfăşurări nu este egal. Secţiunea
conductorilor dintre cele două înfăşurări este de asemenea diferită
(secţ. urm.!). De asemenea, putem observa că miezul nu este confecţionat
dintr-o singură bucată de material ci din foi subţiri (denumite tole)
laminate (secţ. urm.!).

#+CAPTION: transformator electric; secţiune
[[./poze/52012.jpg]]

**** Exemplu

Putem explica funcţionarea unui transformator simplu prin intermediul
unui circuit electric. Vom considera /coeficientul de cuplaj magnetic/
(k) ca având o valoare foarte aproape de perfecţie, şi anume, 0,999.
Acest coeficient descrie cât de „strânse” sunt cuplate cele două bobine
(înfăşurări) una faţă de cealaltă. Cu cât acest coeficient este mai mare
(ideal, 1), cu atât cuplajul magnetic dintre cele două înfăşurări, şi
prin urmare, şi eficienţa transferului de energie este mai mare.
(Calcule realizate cu SPICE!)

#+CAPTION: circuit electric simplu cu transformator
[[./poze/02132.png]]

Ambele inductanţe ale înfăşurărilor fiind egale (100 H), tensiunile şi
curenţii pentru cele două înfăşurări sunt aproximativ egale (10 V,
respectiv 10 mA). Diferenţa dintre curentul primar şi cel secundar este
defazajul de 90^{o} dintre ele, datorat curentului de magnetizare al
miezului. Valoarea acestui curent de magnetizare este foarte mică în
acest caz, faţă de curentul din primar, asfel că cei doi curenţi sunt
aproximativi egali. Această eficienţă mare este tipică
transformatoarelor în general. Orice eficienţă de sub 95% este
considerată mult prea mică în proiectarea transformatoarelor.

Dacă reducem rezistenţa sarcini (de la 1 kΩ la 200 Ω), pentru a creşte
valoarea curentului în secundar, pentru aceeiaşi valoare a tensiunii,
observăm că şi curentul din înfăşurarea primare creşte. Chiar dacă sursa
de tensiune alternativă nu este conectată direct la sarcină, ci este
cuplată electromagnetic, valoarea curentului ce parcurge sarcina este
aproximativ aceeiaşi cu valoarea curentului dacă sarcina ar fi conectată
direct la sursă. În acest caz, valoarea curenţilor din înfăşurări va
creşte de la aproximativ 10 mA la 47 mA. De fapt, egalitatea celor doi
curenţi este chiar mai accentuată faţă de cazul precedent, deoarece
curentul de magnetizare este acelaşi ca şi în cazul precedent. De
asemenea, tensiunea din secundar a scăzut puţin sub influenţă sarcini
mai mare (curent mai mare), de la aproximativ 10 V la 9.3 V.

Să vedem ce se întâmplă dacă reducem şi mai mult rezistenţa sarcinii,
până la valoarea de 15 Ω. Curentul sarcinii (în secundar) este acum 130
mA, o creştere substanţială faţă de cazul precedent, iar curentul primar
este aproximativ egal cu acesta. În schimb, tensiunea prin secundar a
scăzut foarte mult comparativ cu valoarea tensiunii din secundar (1.95 V
în secundar faţă de 10 V în primar). Motivul acestei diferenţe se
regăşeste în imperfecţiunile transformatorului: cuplajul dintre cele
două înfăşurări nu este perfect, coeficientul de cuplaj magnetic, k,
fiind 0.999, nu 1. Prin urmare, există o inductanţă de /scăpări/
prezentă, ceea ce înseamnă ca o parte a câmpului magnetic nu se
regăseşte pe înfăşurarea secundare şi nu poate „transfera” energie din
această cauză:

#+CAPTION: inductanţa de scăpări datorită faptului că fluxul magnetic nu
#+CAPTION: este acelaşi pe cele două înfăşurări
[[./poze/02312.png]]

Acest flux de scăpări doar stochează şi eliberează energia înapoi în
circuitul de alimentare prin intermediul inductanţei proprii,
comportamentul acesteia fiind al unei impedanţe serie conectate în
ambele înfăşurări. Căderea de tensiunea finală este redusă datorită
existenţei unei căderi de tensiune pe această „impedanţă serie”. Efectul
este cu atât mai pronunţat cu cât curentul sarcinii creşte.

#+CAPTION: circuit electric echivalent al inductanţelor de scăpări şi
#+CAPTION: transformatorul ideal, fără scăpări
[[./poze/02313.png]]

Dacă cuplajul magnetic dintre cele două înfăşurări ar fi mai „strâns”,
de exemplu, k=0.99999 (în loc de 0.999), valorile tensiunii în cele două
înfăşurări ar fi din nou aproximativ egale (10 V), păstrându-se şi
egalitatea dintre cei doi curenţi.

Din păcate, construirea unui transformator real, cu un asfel de
coeficient de cuplaj magnetic, este foarte dificilă. O soluţie de
compromis constă în folosirea unei inductanţe mai scăzute pentru ambele
înfăşurări (1 H, în loc de 100 H), deoarece o inductanţă mai scăzută
duce şi la o inductanţă de scăpări mai scăzută, oricare ar fi
coeficientul de cuplaj magnetic. Rezultatul este o cădere de tensiune pe
sarcină mult mai bună, menţinând aceeiaşi valoare a curentului şi a
cuplajului:

#+CAPTION: circuit electric simplu cu transformator
[[./poze/02132\_2.png]]

Prin simpla utilizare a unei inductanţe mai mici pentru cele două
înfăşurăi, căderea de tensiune pe sarcină este din nou „ideală”,
aproximativ 10 V, aceeiaşi valoare cu a sursei de alimentare. Cu
siguranţă că ne putem întreba, „Dacă tot ceea ce este necesar pentru
atingerea unei performanţe ideale în cazul unei sarcini mari, este
reducerea inductanţei, de ce să ne mai facem griji cu privire la
eficienţa cuplajului magnetic? Dacă este imposibilă proiectarea
transformatoarelor cu coeficienţi de cuplaj perfecţi, dar înfăşurările
cu inductanţe mici sunt uşor de construit, atunci de ce nu am construi
transformatoare cu inductanţe mici şi cuplaj scăzut pentru obţinerea
unei eficienţe ridicate?”

Pentru a răspunde acestei nedumeriri, considerăm un nou circuit, în care
sarcina de data aceasta este de 1 Ω în loc de 15 Ω, toate celalalte
valori rămânând egale. Cu inductanţe mai mici pentru înfăşurări,
tensiunile din primar şi secundar sunt aproximativ egale (10 V), dar
curenţii celor două înfăşurări nu sunt egali, cel din primar fiind 28.35
mA, de aproape trei ori mai mare decât cel din secundar, de doar 10 mA.
De ce se întâmplă acest lucru? Cu o inductanţă mult mai mică a
înfăşurăii primare, reactanţa inductivă este mult mai mică, şi prin
urmare, curentul de magnetizare este mult mai mare. O parte importantă a
curentului din înfăşurarea primară este folosit doar pentru magnetizarea
miezului feromagnetic şi nu pentru /transferul/ de energie spre
înfăşurarea secundară.

Un transformator ideal, cu înfăşurări primare şi secundare identice, ar
dezvolta aceeleaşi căderi de tensiune şi curenţi în ambele înfăşurări,
indiferent de valoarea sarcinii. Ideal, transformatoarele ar trebui să
transfere putere electrică din primar în secundar ca şi cum sarcina
(secundar) ar fi conectată direct la sursă (primar). Acest lucru se
poate realiza doar dacă există un cuplaj magnetic /perfect/ între cele
două înfăşurări. Din moment ce acest lucru nu este imposibil,
transformatoarele trebuiesc proiectate pentru a funcţiona între anumite
valori ale tensiunii şi sarcinii, valori cunoscute dinainte, pentru a
oferi maximul de eficienţă.

Sumar:

-  Inductanţa mutuală reprezintă situaţia în care fluxurile magnetice a
   două sau a mai multor bobine sunt cuplate între ele, asfel încât
   există o tensiune indusă într-una dintre bobine direc proporţională
   cu rata de variaţie a curentului în cealaltă
-  Un transformator este un dispozitiv construit din două sau mai multe
   bobine, una dintre ele alimentată în curent alternatic ce induce o
   tensiune alternativă în cealaltă bobină. Dacă a doua bobină este
   conectată la o sarcină, puterea sursei de tensiune a primei bobine
   este cuplată electromagnetic la sarcina celei de a doua
-  Bobina transformatorului alimentată în curent alternativ se numeşte
   /înfăşurare primară/. Bobina ne-alimentată a transformatorului se
   numeşte /înfăşurare secundară/
-  Fluxul magnetic al miezului este defazat cu 90^{o} în urma tensiunii
   de alimentare. Curentul furnizat de sursa de alimentare în
   înfăşurarea primară pentru producerea acestui flux magnetic, poartă
   numele de /curent de magnetizare/, şi este şi acesta defazat cu
   90^{o} în urma tensiunii de alimentare
-  Curentul total din primar al unui transformator neconectat la
   sarcină, se numeşte /curent de excitaţie/, şi este compus din
   curentul de magnetizare plus curentul datorat pierderilor miezului
   feromagnetic. Într-un transformator real, forma de undă a acestuia nu
   este niciodată sinusoidală
-  Fluxul magnetic al miezului induce o tensiune electrică în orice
   înfăşurare realizată în jurul acestuia. Tensiunile induse sunt,
   ideal, în fază cu tensiunea primară (a sursei) şi au aceeiaşi formă
   de undă
-  Orice curent prin secundar, datorită sarcinii, va produce un curent
   echivalent în înfăşurarea primară, curent generat de sursă, ca şi
   când sursa ar fi conectată direct la sarcină

** Transformatorul ridicător şi coborâtor de tensiune

Până în acest moment, am luat în considerare doar cazul în care cele
două înfăşurări ale transformatorului aveau inductanţe identice, ducând
la egalitatea tensiunilor şi a curenţilor în cele două înfăşurări.
Această egalitate între înfăşurarea primară şi cea secundară nu este
însă specifică tuturor transformatoarele. Dacă inductanţele celor două
înfăşurări sunt diferite, prin modificarea raportului de spire dintre
cele două, şi comportamentul transformatorului suferă modificări. Să
considerăm circuitul de mai jos:

#+CAPTION: circuit electric simplu cu transformator
[[./poze/02132\_3.png]]

În această configuraţie, tensiunea secundarului este de aproximativ 10
ori mai mică decât tensiunea din primare (1 V faţa de 10 V), iar pe de
altă parte, curentul din secundar este de aproximativ 10 ori mai mare
decât curentul din primar (1 mA faţă de 0.1 mA). Ceea ce avem în
circuitul de mai sus, este un dispozitiv ce coboară tensiunea de zece
ori şi creşte curentul cu acelaşi factor (coborâtor de tensiune /
ridicător de curent):

#+CAPTION: transformator coborâtor de tensiune
[[./poze/02133.png]]

Acesta este un dispozitiv extrem de folositor. Cu ajutorul acestuia se
pot foarte uşor multiplica sa împărţi valorile tensiunilor şi ale
curenţilor în circuitele de curent continuu. Un transformator ce ridică
nivelul tensiunii dinspre primar înspre secundar se numeşte
transformator /ridicător/ de tensiune, iar unul care face exact opusul,
se numeşte /coborâtor/ de tensiune.

#+CAPTION: secţiune printr-un transformator coborâtor de tensiune
[[./poze/52012.jpg]]

Transformatorul de mai sus este un transformator coborâtor de tensiune
datorită faptului că numărul spirelor din înfăşurarea primară este mai
mare decât cel din înfăşurarea secundară. Prin urmare, acesta transformă
tensiunea ridicată şi curentul scăzut din primare în tensiune scăzută şi
curent ridicat în secundar. Secţiunea mult mai mare a conductorului din
secundar este necesară datorită creşterii curentului faţă de înfăşurarea
primară.

Oricare transformator poate fi alimentat şi invers, dinspre secundar
spre primar, inversându-se asfel şi rolul acestuia: transformatorul
coborâtor de tensiune devine ridicător de tensiune, şi invers. Totuşi,
după cum am precizat în secţiunea precedentă, funcţionare eficientă a
unui transformator se poate realiza doar prin proiectarea acestuia
pentru anumite valori ale curenţilor şi tensiunilor. Prin urmare, dacă
am fi să folosim un transformator „invers”, va trebui să respectăm
parametrii iniţiali pentru tensiune şi curent în cazul fiecărei
înfăsurări, altfel, transformatorul s-ar putea dovedi extrem de
ineficient, iar in cazuri extreme, operarea lui necorespunzătoare poate
duce la distrugerea acestuia datorită curenţilor sau tensiunilor în
exces.

În general, transformatoarele sunt asfel construite încât este imposibil
de spus care este înfăşurarea primară şi care cea secundară. O convenţie
folosită în industrie este notarea cu „H” a înfăşurării cu tensiune mai
înaltă (primarul, într-un transformator coborâtor; secundarul, într-un
transformator ridicător) şi cu „X” a înfăşurării cu tensiune mai joasă.
Prin urmare, un transformator simplu ar trebui să aibă notaţiile
„H_{1}”, „H_{2}”, „X_{1}” şi „X_{2}”.

Faptul că tensiunea şi curentul sunt „transformate” în direcţii opuse nu
ar trebui să ne mire. Puterea este egală cu produsul dintre tensiune şi
curent, iar transformatoarele nu pot produce putere, ci o pot doar
converti.

Dacă ne uităm mai atent la rezultatele obţinute cu circuitul de mai sus,
putem vedea o legătură între /raportul de transformare/ al
transformatorului şi cele două inductanţe. Se observă că bobina primară
are o inductanţă de 100 de ori mai mare decât cea secundară, iar
raportul de transformare al tensiunii a fost de 10 la 1. Înfăşurarea cu
o inductanţă mai mare va avea o tensiune mai mare şi un curent mai mic
decât cealaltă. Din moment ce ambele bobine sunt înfăşurate în jurul
aceluiaşi material (pentru un cuplaj magnetic cât mai eficient între
ele), singurul parametru care nu este comun ambelor înfăşurări este
numărul spirelor din fiecare înfăşurare în parte. Din formula
inductanţei (?!), putem observa că aceasta este direct proporţională cu
pătratul spirelor înfăsurării:

#+CAPTION: formula de calcul a inductanţei înfăşurării unei bobine
[[./poze/12100.png]]

Asfel, putem deduce că cele două înfăşurări din exemplul de mai sus, cu
un raport al inductanţelor de 100:1, ar trebui să aibă un raport al
înfăşurărilor de 10:1 (10^{2} = 100). Acesta este exact raportul
descoperit între valorile tensiunilor şi ale curenţilor primare şi
secundare (10:1). Putem spune prin urmare, că raportul de transformare
al unui transformator este egal cu raportul dintre numărul spirelor
înfăşurărilor primare şi secundare

#+CAPTION: transformator coborâtor de tensiune; principiul de
#+CAPTION: transformare al curenţilor şi al tensiunilor
[[./poze/02134.png]]
#+CAPTION: formula matematică de calcul al raportului de transformare al
#+CAPTION: transformatorului electric
[[./poze/raport\_transformare.png]]

Sumar:

-  Transformatoarele sunt dispozitive utilizate la ridicarea sau
   coborârea tensiunii în funcţie de raportul dintre numărul spirelor
   înfăşurărilor
-  Un transformator proiectat să ridice tensiunea dinspre primar spre
   secundar (numărul spirelor din înfăşurarea secundară este mai mare
   decât numărul celor din primar), se numeşte transformator ridicător
   de tensiune
-  Un transformator proiectat să realizeze chiar opusul, coborârea
   tensiunii dinspre primar spre secundar (numărul spirelor din
   înfăşurarea secundară este mai mic decât numărul celor din primar),
   poartă numele de transformator coborâtor de tensiune

** Tipuri de înfăşurări

Nu este neapărat necesar ca transformatoarele să fie realizate din doar
două seturi de înfăşurări. Să considerăm următorul circuit:

#+CAPTION: transformator cu înfăşurări secundare multiple
[[./poze/02141.png]]

În acest caz, toate înfăşurările împart acelaşi miez feromagnetic, fiind
cuplate magnetic între ele. Relaţia dintre numărul spirelor
înfăşurărilor şi raportul de transformare al tensiunilor considerat la
transformatoarele cu două înfăsurări, este valabilă şi în acest caz,
unde există înfăsurări multiple. Este posibilă proiectarea unui
transformator precum cel din figura de mai sus (o înfăsurare primară şi
două înfăşurări secundare) în care, o înfăşurare secundară să fie
ridicătoare de tensiune iar cealaltă coborâtoare. Toate circuitele sunt
separate electric în acest caz.

Dacă în schimb, nu avem neapărată nevoie de o separare electrică a
circuitelor, un efect similar poate fi obţinut şi prin utilizarea
prizelor în diferite puncte ale înfăşurării secundare, asfel:

#+CAPTION: transformator cu înfăşurări secundare multiple folosind prize
[[./poze/02142.png]]

O priză nu este altceva decât o conexiune făcută într-un anumit punct de
pe sencundarul transformatorului. Ralaţia dintre numărul de spire al
înfăşurării şi tensiunea obţinută în secundar este valabilă şi în acest
caz, pentru toate prizele transformatorului. Acest lucru poate fi
exploatat pentru obţinerea unui domeniu mult mai lar de raporturi de
transformare:

#+CAPTION: transformator cu înfăşurări secundare multiple folosind
prize; utilizarea comutatoarelor pentru alegerea raportului de
#+CAPTION: transformare
[[./poze/02143.png]]

Trecând mai departe, putem construi un „transformator variabil”, caz în
care vom avea un contact variabil ce se deplasează pe înfăşurarea
secundară expusă a transformatorului, fiind posibilă conectarea acestuia
în oricare punct (priză variabilă).

#+CAPTION: transformator variabil; utilizarea unui contact variabil ce
se deplasează pe înfăşurarea secundară expusă a transformatorului
[[./poze/02144.png]]

Utlizarea acestor contacte variabile nu este practică în proiectarea
transformatoarelor industriale de putere mare, dar sunt totuşi folosite
pentru ajutarea tensiunilor. În sistemele de putere, aceste ajustări de
tensiune trebuie făcute periodic pentru a veni în întâmpinarea variaţiei
sarcinilor de-a lungul timpului. În mod normal, aceste tipuri de
transformatoare nu sunt proiectate pentru a opera sub curenţi sa
sarcină, prin urmare, „reglarea” lor se realizează doar atunci când
transformatorul nu este alimentat.

**** Autotransformatorul

Dacă neglijăm în totalitate separarea electrică dintre înfăşurări, putem
construi un transformator folosind doar o singură înfăşurare;
dispozitivul asfel creat poartă numele de /autotransformator/:

#+CAPTION: autotransformator ridicător de tensiune
[[./poze/02145.png]]

Configuraţia de mai sus este un autotransformator ridicător de tensiune.
Un autotransformator coborâtor de tensiune arată asfel:

#+CAPTION: autotransformator coborâtor de tensiune
[[./poze/02146.png]]

Autotransformatoarele sunt folosite în principal în aplicaţiile unde
este nevoie de o mică reducere sau amplificare a tensiunii pe sarcină.
Ca şi alternativă, se poate folosi un transformator normal construit
special pentru aplicaţia în cauză, sau se poate folosi un
autotransformator coborâtor de tensiune cu înfăşurarea secundară
conectată în serie, fie pentru amplificarea tensiunii sau pentru
reducerea ei (anti-serie).

#+CAPTION: folosirea unui autotransformator coborâtor de tensiune cu
înfăşurarea secundară conectată în serie pentru amplificarea tensiunii
[[./poze/02147.png]] 
#+CAPTION: folosirea unui autotransformator
coborâtor de tensiune cu înfăşurarea secundară conectată în serie pentru
#+CAPTION: reducerea tensiunii
[[./poze/02148.png]]

Principalul avantaj al unui autotransformator precum cel de mai sus,
este folosirea unei singure înfăşurări pentru realizarea amplificării
sau reducerii tensiunii, fiind mult mai uşor de construit şi mai ieftin
decât un trnasformator normal.

Ca şi în cazul transformatoarelor normale, se pot realiza prize şi pe
înfăşurările autotransformatoarelor pentru obţinerea variaţiei
raporturilor de transformare. Mai mult decât atât, acestea pot fi
realizate cu un contact variabil, caz în care transformatoarele poartă
numele de /Variac/:

#+CAPTION: Variac - autotransformator variabil
[[./poze/02149.png]]

Sumar:

-  Este posibilă construirea transformatoarelor cu mai mult de o singură
   înfăsurare primară şi secundară. Acest lucru permite obţinerea unor
   raporturi de transformare variabile folosind acelaşi dispozitiv
-  Există posibilitatea de realizare a „prizelor” pe înfăşurările
   transformatoarelor: intersecţia contactului electric în puncte
   diferite din lungul înfăşurării
-  Transformatoarele variabile se pot realiza folosind un contact
   variabil pe lungimea infăşurării, putându-se practic realiza prize în
   orice punct de pe înfăşurare
-  Un autotransformator este un transformator ce foloseşte o singură
   înfăşurare pentru ridicarea sau coborârea tensiunii; faţă de un
   transformator normal, acesta nu oferă separare electrică între primar
   şi secundar
-  Un autotransformator variabil poartă numele de Variac

* Circuite polifazate

** Sisteme de alimentare monofazate

#+CAPTION: schema electrică a unui circuit monofazat simplu; sarcini
#+CAPTION: conectat în paralel
[[./poze/02164.png]]

Schema electrică de sus este a unui circuit electric simplu, monofazat,
în curent alternativ. Dacă puterea disipată pe sarcini este suficient de
mare, putem denumi o asfel de configuraţie „circuit de putere”.
Distincţia dintre un circuit de putere şi un circuit normal poate părea
întâmplătoare, dar implicaţiile practice sunt importante.

Una dintre implicaţii este costul şi mărimea conductorilor necesari
pentru alimenatrea sarcinilor de la sursa. În mod normal, nu ne
interesează asfel de probleme dacă analizăm un circuit doar pentru a
învăţa despre electricitate. Totuşi, în viaţa reală, acest lucru este de
o importanţă deosebită. Dacă, în circuitul de mai sus, considerăm sursa
de tensiune ca fiind de 120 V, iar puterile disipate pe sarcini de 10 kW
fiecare, putem determina tipul conductorilor de care avem nevoie.

#+CAPTION: schema electrică a unui circuit monofazat simplu; sarcini
#+CAPTION: conectat în paralel
[[./poze/02165.png]] 
#+CAPTION: calcule matematice
[[./poze/12109.png]]

Putem vedea că valoarea curentului prin circuit este foarte mare în
acest caz, 88.33 A pentru fiecare rezistor, adică 166.66 A pentru
curentul total din circuit. Conductorii de cupru folosiţi pentru asfel
de aplicaţii ar ajunge undeva la 6 mm în diametru, cu o greutate de
aproximativ 50 kg la 100 m, iar cuprul nu este nici el un material
ieftin. În cazul în care ar fi să proiectăm un asfel de sistem de
putere, cea mai bună strategie ar fi să căutăm soluţii pentru
minimizarea acestor tipuri de costuri.

O soluţie ar fi creşterea tensiunii sursei de alimentare folosind
sarcini ce disipă aceeiaşi cantitate de putere, 10 kW, pentru această
tensiune. Sarcinile ar trebui să aibă valori mai mari ale rezistenţelor
dacă vrem să disipe aceeiaşi putere la o tensiune mai mare. Avantajul
constă în diminuarea curentului necesar, şi prin urmare, folosirea unor
conductori de dimensiuni mai mici, mai uşori şi mai ieftini:

#+CAPTION: schema electrică a unui circuit monofazat simplu; sarcini
#+CAPTION: conectat în paralel
[[./poze/02166.png]] 
#+CAPTION: calcule matematice
[[./poze/12110.png]]

De data aceasta, curentul total este 83.33 A, jumătate faţă de valoarea
precedentă. Putem utiliza conductori a căror greutate este jumătate din
valoarea precedentă. Aceasta este o reducere considerabilă a costurilor
sistemului, fără niciun efect negativ asupra performanţelor. Acesta este
şi motivul pentru care sistemele de distribuţie sunt proiectate pentru
transmiterea puterilor la tensiuni foarte înalte: pentru a profita de
avantajul oferit de utilizarea conductorilor cu diametru mai mic, mai
uşori şi mai ieftini.

Totuşi, această soluţie prezintă şi dezavantaje. O altă problemă ce
trebuie luată în considerare în cadrul circuitelor de putere, este
pericolul electrocutării datorat tensiunilor înalte. Din nou, acesta nu
este neapărat un subiect luat în considerare atunci când învăţăm despre
legile electricităţii, dar este o problemă reală în proiectarea
sistemelor electrice, mai ales atunci când puterile sunt foarte mari.
Deşi am câştigat în eficientă prin ridicarea tensiunii sistemului, acest
lucru duce pe de altă parte la mărirea pericolului electrocutării.
Companiile de distribuţie a curentului electric au rezolvat această
problemă prin instalarea liniilor de putere pe stâlpi de „înaltă
tensiune” şi izolarea lor faţă de conductori prin dielectrici
confecţionaţi din porţelan.

Dar această tensiune ridicată nu poate fi păstrată la aceleaşi valori
atunci când ajunge la consumatori, evident, din motive de siguranţă.
Sistemele de putere din Europa folosesc această tensiune mai înaltă, de
240 V, riscul crescut de electrocutare al utilizatorilor fiind compensat
de eficienţa mărită a unui asfel de sistem. În America de Nord, tensiune
de alimentare este jumătate, şi anume 120 V, scăderea eficienţei în
acest caz fiind compensată de creşterea siguranţei utilizatorilor.

O soluţie alternativă ar fi utilizarea unei surse de tensiune mai înaltă
pentru alimentarea celor două sarcini în serie, căderea de tensiune pe
fiecare sarcină fiind asfel jumătate din tensiunea de alimentare.
Această soluţie combină eficienţa unui sistem de tensiune înaltă cu
siguranţa oferită de un sistem de tensiune joasă.

#+CAPTION: schema electrică a unui circuit monofazat simplu; sarcinile
#+CAPTION: sunt conectate în serie
[[./poze/02167.png]]

Puteţi observa pe desen şi polarităţile („+” şi „-”) pentru fiecare
tensiune, precum şi direcţia curentului prin circuit. Chiar dacă este un
circuit alternativ, vom utiliza aceste notaţii pentru a avea un sistem
de referinţă pentru fazele tensiunilor şi a curenţilor, sistem ce se va
dovedi folositor în capitolele următoare.

Curentul pe fiecare sarcină este acelaşi ca în cazul circuitului
alimentat de la 120 V, dar aceştia nu se însumează, deoarece sunt în
serie, nu în paralel. Căderea de tensiune pe fiecare sarcină este de
doar 120 V, nu 240, aşadar nivelul de siguranţă a crescut. Diferenţa de
potenţial între cei doi conductori ai sistemului de alimentare este tot
de 240 V, dar fiecare sarcină este alimentată la o tensiune mult mai
mică. În cazul apariţiei electrocutării, este foarte probabil ca
persoana în cauză să intre în constat cu sarcina, sau conductorii
acesteia, şi nu cu firele de 240 V.

Există însă un dezavantaj al acestui tip de circuit: în cazul defectării
uneia dintre sarcinii, dacă aceasta este închisă sau scoasă din circuit,
vom avea practic un circuit deschis, curentul scăzând la zero şi
întreaga cădere de tensiune se va regăsi pe această sarcină „defecta”.
Din acest motiv, trebuie să modificăm puţin circuitul:

#+CAPTION: schema electrică a unui circuit monofazat simplu; sarcinile
sunt conectate în serie; adăugarea unui conductor neutru
[[./poze/02168.png]] 
#+CAPTION: calcule matematice
[[./poze/12111.png]]

În locul unei singure surse de tensiune de 240 V, folosim două surse de
120 V, conectate în serie şi în fază una cu cealaltă, pentru producerea
unei tensiuni de 240 V, şi utilizăm un conductor suplimentar conectat
între cele două sarcini şi cele două surse, pentru a prelua curentul în
cazul deschiderii uneia dintre sarcini. Dacă suntem atenţi, observăm că
firul neutru trebuie să conducă doar diferenţa de curent dintre cele
două sarcini. În cazul de mai sus, când sarcinile sunt echilibrate
(egale), puterea consumată de acestea este egală, asfel că neutrul nu
conduce curent.

Neutrul este conectat la împământare, fiind o practică des întâlnită în
proiectarea sistemelor de putere cu fir neutru. Această împământare
asigură o diferenţă de potenţial cât mai mică, în fiecare clipă, între
fază şi pământ.

O componentă importantă a unui asfel de sistem o reprezintă sursele de
tensiune duale în curent alternativ. Din fericire, construcţia unui
asfel de sistem nu este dificilă. Din moment ce majoritatea sistemlor de
curent alternativ sunt alimentate de un transformator coborâtor de
tensiune, acel transformator poate fi construit cu o priză mediană pe
înfăşurarea secundară:

#+CAPTION: transformator coborâtor de tensiune cu priză mediană pe
înfăşurarea secundară pentru alimentarea unui sistem de alimentare în
#+CAPTION: curent continuu dual
[[./poze/02169.png]]

Notarea polarităţilor („+” şi „-”) devine în acest moment importantă.
Aceasta este folosită ca şi sistem de referinţă al fazelor în circuitele
de curent alternativ cu surse de alimentare multiple. Cele două surse de
mai sus, conectate în serie, pot fi la fel de bine reprezentate folosind
notaţia polară: conectate în anti-serie şi defazaj de 180^{o} între ele.
Cele două moduri de reprezentare sunt echivalente.

#+CAPTION: reprezentarea alternativă a conexiunilor surselor de
#+CAPTION: alimentare, folosind notaţia polară
[[./poze/02170.png]]

Căderea de tensiune între cele două faze poate fi calculată asfel:

#+CAPTION: calcule matematice
[[./poze/12112.png]]

Dacă marcăm conexiunea comună a celor două surse (firul neutru) cu
aceeiaşi polaritate (-), atunci va trebui să exprimăm diferenţa de fază
a celor două ca fiind 180^{o}. În caz contrar, am avea două surse de
tensiune acţionând în direcţii opuse, ceea ceea ce ar duce la o
diferenţa de 0 V între cele două faze.

În general, un asfel de sistem de alimentare este denumit /monofazat/,
datorită faptului că ambele forme de undă sunt în fază. De asemenea,
toate circuitele electrice studiate până în acest moment au fost
monofazate.

Sumar:

-  Sistemele de alimentare monofazate constau dintr-o sursă de
   alimentare (sau mai multe) având doar o singură formă de undă a
   tensiunii

** Sisteme de alimentare trifazate

Folosind modul „straniu” de însumare a vectorilor şi a numerelor
complexe atunci când tensiunile alternative sunt defazate între ele,
putem construi sisteme de putere cu o eficienţă crescută şi risc scăzut
de electrocutare.

Să presupunem că avem două surse de curent continuu conectate în serie,
la fel ca în secţiunea precedentă, cu diferenţa că fiecare sursă este
defazată cu 120^{o} faţă de cealaltă

#+CAPTION: sistem de alimentare folosind două surse de tensiune de 120 V
#+CAPTION: defazate între ele cu un unghi de 120 de grade
[[./poze/02171.png]]

Din moment ce fiecare sursă de tensiune are 120 V, şi fiecare rezistor
este conectat direct în paralel cu sursa respectivă, căderea de tensiune
pe fiecare sarcină /trebuie/ să fie de asemenea de 120 V. Curenţii prin
sarcină fiind 83.33 A, aceastea vor disipa tot 10 kW de putere. Totuşi,
tensiunea dintre cele două faze nu mai este 240 V ca în cazul precedent,
deoarece diferenţa de fază între cele două tensiuni este 120^{o}, nu
180^{o} (sau 0^{o}).

#+CAPTION: calcule matematice
[[./poze/12113.png]]

Putem spune că tensiunea nominală dintre cele două fază este de 208 V,
iar notaţia sistemului este 120/208.

Dacă acum calculăm şi curentul prin neutru, folosind legea lui Kirchhoff
pentru curent, vom vedea că acesta /nu/ este zero, chiar şi în cazul
sarcinilor echilibrate (egale între ele).

#+CAPTION: sistem de alimentare folosind două surse de tensiune de 120 V
defazate între ele cu un unghi de 120 de grade; calcului curentului prin
#+CAPTION: neutru
[[./poze/02172.png]] 
#+CAPTION: calcule matematice
[[./poze/12114.png]]

Prin urmare, firul neutru conduce acelaşi curent de 83.33 A, ca şi
celelalte fire.

Şi în acest caz, puterea totală furnizată în sistem este de 20 kW, iar
fiecare fază conduce tot 83.33 A, prin urmare n-am reuşit o reducere a
costurilor prin utilizarea unor conductori cu diametru mai mic. Totuşi,
siguranţa sistemului este mai mare în acest caz, doarece căderea de
tensiune între cele două faze este mai mică cu 32 V faţă de cazul
precedent (208 V în loc de 240 V).

Putem profita de faptul că neutrul conduce un curent de 83.33 A: din
moment ce orcum conduce curent, de ce să nu folosim acest al treilea fir
pe post de fază, conectând o altă sarcină în serie cu o sursă de 120 V,
defazată cu 240^{o} faţă de tensiunea de referinţă? În acest fel, putem
transmite mai multă putere (10 kW în plus), fără a fi nevoie de
adăugarea unor conductori în plus.

#+CAPTION: sistem de alimentare folosind trei surse de tensiune de 120 V
defazate între ele cu un unghi de 120 de grade; folosirea neutrului pe
#+CAPTION: post de fază
[[./poze/02173.png]]

O analiză matematică completă a tuturor curenţilor şi tensiunilor din
circuit ar necesita utilizarea unei teoreme de reţea, cea mai uşoară
fiind teorema superpoziţiei. Căderea de tensiune pe fiecare sarcină este
de 120 V, iar căderea de tensiune între oricare două fază este de
aproximativ 208 V. Curenţii pron conductori sunt egali între ei, şi
anume 83.33 A. La aceaste valori, fiecare sarcină va disipa o putere de
10 kW. Putem observa că acest circuit nu are un conductor neutru pentru
asigurarea unei tensiuni stabile în cazul în care unul dintre ei este
deconectat (sistem dezechilibrat), situaţia fiind similară cu cea
întâlnită în secţiunea precedentă.

#+CAPTION: sistem de alimentare trifazat; adăugarea conductorului neutru
[[./poze/02175.png]]

Atâta timp cât sistemul este echilibrat (rezistenţe egale, curenţi
egali), conductorul neutru nu va conduce niciun curent. Acesta este
folosit însă pentru cazurile în care una dintre sarcini este înlăturată
din circuit (defect, oprire, etc.).

Acest circuit analizat mai sus, folosind trei surse de alimentare,
poartă numele de /circuit polifazat/, mai exact, este un /circuit
trifazat/ (trei surse de alimentare), folosit în sistemele de
distribuţie a energiei electrice.

**** Avantajele unui sistem de alimentare trifazat

Să analizăm unele dintre avantajele unui asfel de circuit trifazat faţă
de un circuit monofazat de putere echivalentă. Un sistem monofazat (o
singură sursă de alimentare, sau mai multe surse, dar în fază) cu trei
sarcini conectate în paralel ar produce un curent total foarte mare (3 *
83.33 A, sau 250 A).

#+CAPTION: sistem de alimentare monofazat cu trei sarcini conectate în
#+CAPTION: paralel
[[./poze/02176.png]]

Acest lucru ar necesita conductori cu secţiune foarte mare, cu o
greutate de aproximativ optzeci de kilograme la o sută de metri. Dacă
distanţa dintre sursă şi sarcină ar depăşi cu puţin un kilometru, am
avea nevoie de aproximativ o tonă de cupru pentru realizarea acestui
circuit!

Folosind în schimb un sistem trifazat, costurile cu conductorii se reduc
considerabil, şi în plus, creşte şi siguranţa la electrocutare a
sistemului (208 V faţă de 240 V).

Mai rămână însă o singură întrebare: cum putem obţine trei surse de
curent alternativ defazate cu exact 120^{o} între ele? Evident, nu putem
folosi transformatoare cu prize pe înfăşurarea secudnară, pentru că am
obţine forme de undă ale tensiunii fie în fază, fie defazate cu 180^{o}
între ele. Am putea folosi condensatoare şi bobine pentru a crea un
defazaj de 120^{o}, dar atunci, aceste defazaje ar depinde şi de
unghiurle de fază ale sarcinilor, în cazul în care în loc de sarcină
rezistivă avem o sarcină capacitivă sau inductivă.

Cea mai bună metodă de obţinere a defazajelor dorite este chiar
generarea lor directă, folosind generatoare de curent alternativ
construite pentru exact acest scop: câmpul magnetic rotitor trece pe
lângă trei seturi de înfăşurări, fiecare la o distanţă de 120^{o} una
faţă de cealaltă în jurul circumferinţei generatorului.

#+CAPTION: principiul de proiectare al generatoarelor monofazate şi
#+CAPTION: trifazate
[[./poze/02178.png]]

Împreună, cele şase înfăşurări ale generatorului trifazat sunt conectate
asfel încât să formeze trei perechi de înfăşurări (1a cu 1b, 2a cu 2b,
3a cu 3b), fiecare pereche producând o tensiune alternativă defazată cu
120^{o} faţă de oricare dintre celelalte două perechi/tensiuni.
Conexiunile fizice existente pentru fiecare pereche de înfăşurări au
fost omise pentru simplitate. Acestea se pot vedea însă în cazul
generatorului monofazat.

În circuitul considerat, cele trei surse de alimentare au fost conectate
în configuraţie stea, sau „Y”, fiecare sursă având o parte conectată la
punctul comun (conductorul neutru). Descrierea unei asfel de circuit se
face asfel:

#+CAPTION: sistem de alimentare trifazat în configuraţie stea (Y);
#+CAPTION: schema de reprezentare
[[./poze/02179.png]]

Aceasta însă nu este singura schma de conectare posibilă.

Sumar:

-  Un sistem de alimentare monofazat constă dintr-o singură sursă
   alimentare (un singur tip de formă de undă)
-  Un sistem de alimentare polifazat utilozează mai multe surse de
   tensiune defazate între ele (mai multe forme de undă existente). Un
   sistem polifazat poate transmite o putere electrică mai mare folosind
   conductor de secţiuni mai mici
-  Defazajul tensiunilor necesar pentru utilizarea unui sistem polifazat
   este creat cu ajutorul generatoarelor polifazate ce utilizează seturi
   multiple de înfăşurări

** Secvenţa fazelor

Să considerăm din nou generatorul trifazat de curent alternativ din
cazul precedent şi să analizăm rotaţia magneţilor şi efectele acesteia:

#+CAPTION: generatorul de curent alternativ trifazat
[[./poze/02180.png]]

Unghiul de fază de 120^{o} dintre cele trei tensiuni se datorează
poziţionării celor trei seturi de înfăşurări la un unghi de 120^{o}
între ele. Dacă rotaţia magnetului se realizează în sensul acelor de
ceasornic, înfăşurarea 3 va genera tensiunea instantanee maximă după o
rotaţie de exact 120^{o} a înfăşurării 2, a cărei tensiune instantenee
va atinge pragul maxim la exact 120 ^{o} după înfăşurarea 1. Modul de
poziţionare al înfăşurărilor va decide valoarea defazajului dintre
formele de undă generate. Dacă luăm înfăşurarea 1 ca şi înfăşurare de
referinţă (0^{o}), atunci înfăşurarea doi va avea un defazaj de
-120^{o}(120^{o} în urmă, sau 240^{o} înainte), iar înfăşurarea 3 un
unghi de -240^{o}(240^{o} în în urmă, sau 120^{o} înainte).

Secvenţa fazelor are o ordine bine stabilită. Pentru rotaţia în sensul
acelor de ceasornic, ordinea este 1-2-3. Această ordine se repetă atâta
timp cât generatorul îşi continuă rotaţia (1-2-3-1-2-3-etc.).

#+CAPTION: generatorul de curent alternativ trifazat; secvenţa fazelor -
#+CAPTION: sensul acelor de ceasornic
[[./poze/02181.png]]

Dacă inversăm sensul de rotaţie al generatorului, în sensul invers
acelor de ceasornic, sau sensul trigonometric, magnetul va trece pe
lângă perechile de poli în secvenţă inversă. În loc de 1-2-3, vom avea
3-2-1. Forma de undă celei de a doua înfăşurări va fi defazată înaintea
primei cu 120^{o} iar a treia înaintea celei de a doua cu 120^{o}.

#+CAPTION: generatorul de curent alternativ trifazat; secvenţa fazelor -
#+CAPTION: sens trigonometric
[[./poze/02182.png]]

Ordinea secvenţelor formelor de undă într-un sistem polifazat se numeşte
/secvenţa fazelor/. Dacă folosim un sistem polifazat pentru alimentarea
sarcinilor pur rezistive, rotaţia fazelor nu are nicio importanţă. Fie
că vorbim de 1-2-3 sau 3-2-1, curenţi şi tensiunilor vor avea tot
aceeiaşi valoare. Există însă aplicaţii ale sistemelor trifazate, în
care, secvenţa fazelor este importantă. Din moment ce voltmetrele şi
ampermetrele nu pot măsură această secvenţă, avem nevoie de un alt tip
de instrument pentru această sarcină.

**** Detectarea secvenţei fazelor într-un circuit trifazat

Un circuit ingenios pentru aceastăa aplicaţie, utilizează un condensator
pentru introducerea unui defazaj între tensiune şi curent, ce sunt mai
apoi folosite pentru detectarea secvenţei prin comparaţie dintre
intensitatea luminoasă a două lămpi.

#+CAPTION: folosirea unei scheme electrice cu condensator şi două
corpuri de iluminat pentru detectarea secvenţei fazelor unui sistem de
#+CAPTION: alimentare trifazat
[[./poze/02183.png]]

Cele două lămpi au aceeiaşi valoare a rezistenţei. Condensatorul este
ales asfel încât valoarea reactanţei la frecvenţa sistemului să fie
egală cu rezistenţa unei lămpi. Daca ar să înlocuim condensatorul cu un
rezistor de o valoare egală cu ea a rezistenţei lămpii, intensitatea
luminoasă a celor două lămpi ar fi egală, circuitul fiind echilibrat.
Totuşi, condensatorul introduce un defazaj între tensiune şi curent de
90^{o} în faza #3. Acest defazaj, mai mare de 0^{o}, dar mai mic de
120^{o}, „strică” valorile curenţilor şi ale tensiunilor celor două
lămpi relativ la unghiul lor de fază faţă de faza 3. Să considerăm
circuitul:

#+CAPTION: circuit electric trifazat - determinarea secvenţei fazelor
[[./poze/02184.png]]

Diferenţa de fază rezultată prin introducerea condensatorului în circuit
duce la scăderea tensiunii din faza 1 la 48 V, şi la creşterea tensiunii
din faza 2 la 180 V. Acest lucru înseamnă că intensitatea luminoasă a
celei de a doua lămpi va fi mult mai mare, lucru ce poate fi observat
lesne cu ochiul liber. Dacă inversăm secvenţa fazelor (3-2-1),
rezultatul este exact invers.

**** Inversarea secvenţei fazelor

Am văzut că putem inversa secvenţa fazelor prin schimbarea sensului de
rotaţie al generatorului. Totuşi, această modificare de rotaţie nu se
poate realiza de către consumator, atunci când tensiune de alimentare
din reţea provine de la un furnizor naţional de electricitate şi nu de
la propriile sale generatoare. O inversare mult mai uşoară a secvenţelor
se realizează prin inversarea oricăror două faze între ele.

Putem observa mai bine acest lucru, dacă ne uităm la o secvenţă mai
lungă a fazelor unei surse trifazate:

*secvenţă 1-2-3 : 1-2-3-1-2-3-1-2-3-1-2-3-1-2-3 . . .*

*secvenţă 3-2-1 : 3-2-1-3-2-1-3-2-1-3-2-1-3-2-1 . . .*

Secvenţa 1-2-3 poate la fel de bine să fie notată prin 2-3-1 sau 3-1-2.
Asemănător, secvenţa inversă, 3-2-1, o putem nota cu 2-1-3 sau 1-3-2.

Luând ca şi secvenţa iniţială combinaţia 3-2-1, putem încerca toate
combinaţiile posibile de inversare a oricăror două faze şi să vedem
secvenţa rezultată.

#+CAPTION: combinaţiile posibile ale inversării fazelor într-un siste
#+CAPTION: trifazat; secvenţa originală: 1-2-3
[[./poze/02185.png]]

Indiferent de perechea fazelor alese pentru inversare, rezultatul este
tot timpul o secvenţă inversată (1-2-3 devine 2-1-3, 1-3-2 sau 3-2-1,
toate fiind echivalente).

Sumar:

-  Secvenţa fazelor este ordinea formelor de undă, defazate între ele, a
   unui sistem polifazat de curent alternativ. Pentru un sistem
   trifazat, sunt posibile doar două secvenţe, 1-2-3 sau 3-2-1, secvenţe
   ce corespund direcţie de rotaţie a generatorului de tensiune
-  Secvenţa fazelor nu are niciun efect asupra sarcinilor rezistive, dar
   are efect asupra sarcinilor reactive dezechilibrate, cum este cazul
   detectorului de secvenţă
-  Secvenţa fazelor poate fi inversată prin inversarea oricăror două
   faze ale sistemului trifazat între ele, fără efect asupra direcţiei
   de rotaţie a generatorului

** Funcţionarea motorului polifazat

Probabil că cel mai mare avantaj al sistemelor de curent alternativ
polifazata constă în proiectarea şi operarea motoarelor de curent
alternativ. După cum se ştie, unele tipuri de motoare sunt practic
identice din punct de vedere constructiv cu generatoarele electrice,
constând dintr-un set de înfăşurări staţionare şi un set de magneţi
(electromagneţi) rotitori. Să considerăm prima dată un motor de curent
alternativ monofazat:

#+CAPTION: modul de funţionare al unui motor de curent alternativ
#+CAPTION: monofazat; rotirea în sensul acelor de ceasornic
[[./poze/02186.png]]

Dacă magnetul rotitor va putea să ţină pasul cu frecvenţe curentului
alternativ prin înfăşurări, acesta va fi „tras” într-o mişcare
permanentă în sensul acelor de ceasornic. Totuşi, aceasta nu este
singura direcţia posibilă. Ar putea la fel de bine să se rotească în
sensul invers acelor de ceasornic (trigonometric), folosind exact
aceeiaşi formă de undă:

#+CAPTION: modul de funţionare al unui motor de curent alternativ
#+CAPTION: monofazat; rotirea în sens trigonometric
[[./poze/02187.png]]

Folosind aceeiaşi formă de undă, rotorul magnetic se poate învârti în
oricare dintre direcţii. Aceasta este o caracteristică comună a tuturor
motoarelor monofazate de „inducţie” şi „sincrone”: nu posedă o direcţie
normală, sau „corectă” de rotaţie. O întrebare este binevenită în acest
moment: cum putem porni motorul în direcţia dorită, dacă acesta se poate
roti la fel de bine în orice direcţie? Adevărul este că aceste motoare
au nevoie de puţin ajutor la pornire. Odată ajutate să pornească într-o
anumită direcţie, vor continua să se rotească în aceeiaşi direcţie,
atâta timp când este menţinută puterea electrică pe înfăşurări.

**** Pornirea motorului monofazat de curent alternativ

În mod normal, acest ajutor vine din partea unor seturi adiţionale de
înfăşurări poziţionate diferit faţă de seturile de înfăşurări
principale, şi alimentate cu un curent alternativ defazat faţă de
curentul principal.

#+CAPTION: schema de principiu folosită pentru pornirea uni-direcţională
#+CAPTION: a motoarului de curent alternativ monofazat
[[./poze/02188.png]]

Aceste înfăşurări suplimentare sunt de obicei conectate în serie cu un
condesator pentru introducerea unui defazat între curenţii celor două
seturi de înfăşurări.

#+CAPTION: utilizarea condensatorului pentru introducerea unui defazaj
între curenţii înfăşurărilor de pornire a motorului de curent alternativ
#+CAPTION: monofazat
[[./poze/02189.png]]

Acest defazaj crează un câmp magnetic al înfăşurărilor 2a şi 2b ce este
defazat la rândul lui cu câmpul magnetic al înfăşurărilor 1a şi 1b.
Rezultatul este un set de câmpuri magnetice cu o direcţie de rotaţie
precisă. Această secvenţă de rotaţie „trage”, trage la rândul său
magnetul într-o direcţie precisă.

Motoarele de curent alternativ polifazate nu necesită asfel de mecanisme
pentru pornirea lor într-o anumită direcţie. Datorită faptului că
formele de undă ale tensiunilor au deja o direcţie bine stabilită
(secvenţa fazelor), şi câmpurile magnetice generate de înfăşurări vor
avea o direcţie precisă. De fapt, combinaţia tuturor seturilor de
înfăşurări, lucrând împreună, crează un câmp magnetic ce poartă numele
de /câmp magnetic rotitor/. Acest concept l-a inspirat şi pe Nikola
Tesla să dezvolta primele sisteme electrice polifazate existente, pentru
a realiza motoare mai simple şi mai eficiente. Avantajele sistemlor
polifazate faţă de cele monofazate nu au fost descoperite decât mai
târziu.

Dacă acest concept prezentat mai sus vă este încă confuz, putem folosi o
analogie pentru explicarea lui mai pe înţeles. Să considerăm un set de
beculeţe alimentate intermitent (ce „clipesc”), precum cele folosite la
decoraţiile de crăciun. Unele seturi par să se „deplaseze” într-o
anumită direcţie pe măsură ce becurile se aprind şi se sting într-o
secvenţă bine stabilită. Altele doar se sting şi se aprind fără nicio
mişcare aparentă. Cum se realizează această diferenţă între diferitele
seturi de becuri? Cu ajutorul diferenţelor de fază!

#+CAPTION: analogie pentru funcţionarea motorului de curent alternativ
#+CAPTION: monofazat; secvenţa fazelor unui set de becuri
[[./poze/02190.png]]

Când toate becurile „1” sunt aprinse, toate becurile „2” sunt stinse, şi
invers. Cu acest tip de secvenţa, nu există nicio „mişcare” vizibilă a
luminii becurilor. Putem la fel de bine să urmărim o deplasare de la
stânga la dreapta, la fel de bine cum putem considera aceeiaşi mişcare
ca realizânduse de la dreapta la stânga. Tehnic, secvenţelor de
aprindere-stingere ale celor două becuri sunt defazate cu 180^{o} între
ele (exact opus). Acest lucru este analog motorului de curent alternativ
monofazat, ce poate funcţiona la fel de bine în ambele direcţii, dar
care nu poate porni singur datorită faptul că variaţia câmpului său
magnetic nu are o direcţie precisă.

Să considerăm prin urmare un nou set de becuri, de această dată folosind
trei becuri pentru secvenţa în loc de două, fiind şi acestea defazate
între ele:

#+CAPTION: analogie pentru funcţionarea motorului de curent alternativ
#+CAPTION: trifazat; secvenţa fazelor unui set de becuri
[[./poze/02191.png]]

Dacă secvenţa fazelor este 1-2-3, becurile par a se „deplasa” de la
stânga la dreapta. Ne putem acum imagna acelaşi set de becuri, dar
aranjate într-un cerc:

#+CAPTION: analogie pentru funcţionarea motorului de curent alternativ
trifazat; secvenţa fazelor unui set de becuri; rearanjarea acestora
#+CAPTION: într-o combinaţie circulară
[[./poze/02192.png]]

De data aceasta, becurile par a se deplasa în cerc, în direcţia acelor
de ceasornic, deoarece sunt aranjate circular şi nu liniar, precum era
cazul precedent. Desigur, aparenţa mişcării becurile se inversează dacă
inversăm secvenţa de rotaţie a lor.

Mişcarea becurilor va fi fie în sensul acelor de ceasornic, fie în sens
trigonometric, în funcţie de secvenţa fazelor. Această situaţie este
analoagă unui motor de curent alternativ trifazat cu trei seturi de
înfăşurări alimentate cu trei surse de tensiune de faze diferite:

#+CAPTION: înfăşurările unui motor de curent alternativ trifazat
[[./poze/02193.png]]

Sumar:

-  Direcţia de rotaţie a motoarelor de curent alternativ sincrone şi de
   inducţie este dată de câmpurile magnetice alternative produse de
   înfăşurările staţionare
-  Motoarele de curent alternativ monofazate au nevoie de ajutor pentru
   pornirea lor într-o anumită direcţie
-  Prin introducerea unui defazaj mai mic de 180^{o} între câmpurile
   magnetice ale unui motor de curent alternativ monofazat, se poate
   obţine o direcţie precisă a rotorului
-  Motoarele de curent alternativ monofoazate folosesc adesea o
   înfăşurare auxiliară conectată în serie cu un condensator pentru
   crearea defazajului necesar
-  Motoarele polifazate nu au nevoie de asemenea măsuri; direcţia lor de
   rotaţie este fixată de secvenţa de rotaţie a tensiunilor de la care
   sunt alimentate
-  Inversarea fazelor unui motor de curent alternativ polifazat între
   ele, va duce la înversare secvenţei fazelor, şi implicit la direcţia
   de rotaţie a acestuia

** Configuraţii stea şi triunghi trifazate

**** Configuraţia stea (Y)

Acest tip de configuraţie este cel considerat până acum în secţiunile
precedente. Aceasta se caracterizează prin existenţa unui punct comun
tuturor surselor de tensiune:

#+CAPTION: configuraţia stea trifazată
[[./poze/02194.png]]

Dacă redesenăm circuitul, folosind în loc de sursele de tensiune bobine,
reprezentând înfăşurările generatorului, şi rearanjăm poziţia acestora,
configuraţia devine mai aparentă:

#+CAPTION: configuraţia stea trifazată
[[./poze/02195.png]]

Cei trei conductori ce pleacă de la sursele de alimentare (înfăşurări)
înspre sarcină, poartă numele de „linii”, iar înfăşurările propriu-zise
sunt denumite „faze”. Într-un sistem „Y” (stea), prezenţa conductorului
neutru nu este obligatorie, deşi ajută la evitarea problemelor de
potenţial în cazul în care una dintre sarcini este scoasă din funcţiune.

#+CAPTION: configuraţia stea trifazată, fără conductorul neutru
[[./poze/02196.png]]

**** Tensiunea de linie şi tensiunea de fază

La măsurarea tensiunilor şi curenţilor într-un sistem trifazat, trebuie
să fim atenţi ce şi unde anume măsurăm. /Tensiunea de linie/ se referă
la valoarea tensiunii măsurată între oricare doi conductori, într-un
sistem trifazat echilibrat. În circuitul de sus, tensiunea de linie este
aproximativ 208 V. /Tensiunea de fază/ se referă la tensiunea măsurată
la bornele oricărui component (înfăşurarea sursei sau impedanţa) într-un
circuit trifazat. Acolo unde există fir neutru, putem spune că tensiunea
de fază se măsoară între linie şi neutru. în circuitul de sus, tensiune
de fază este de 120 V. Ambii termeni, tensiunea/curentul de linie şi
tensiunea/curentul de fază au aceeiaşi logică: primul se referă la
tensiunea/curentul prin oricare dintre conductori (linie), iar celălalt
la tensiunea/curentul prin oricare component.

Sursele şi sarcinile dintr-o configuraţie în stea au tot timpul
tensiunile de linie mai mari decât tensiunile de fază, iar curenţii de
linie egali cu cei de fază. Mai mult, dacă sursa sau sarcina este
echilibrată, tensiunea de linie va fi egală cu produsul dintre tensiunea
de fază şi radical de ordin doi din trei:

#+CAPTION: relaţia dintre tensiunile/curenţii de linie şi
tensiunile/curenţii de fază într-o sistem de tensiuni trifazate în
#+CAPTION: configuraţie stea
[[./poze/12115.png]]

**** Configuraţia triunghi (Δ)

Un alt tip de configuraţie pentru sistemele de alimentare trifazate este
configuraţia triunghi, denumită şi „delta”, după litera grecească Δ:

#+CAPTION: conexiunea unui sistem alternativ trifazat în configuraţie
#+CAPTION: triunghi
[[./poze/02197.png]]

La o primă vedere, am putea presupune că sursele de tensiune asfel
conectate, ar produce un scurt-circuit, din cauză că electronii sunt
liberi să se deplaseze în jurul triughiului neexistând o altă rezistenţă
decât impedanţa internă a înfăşurărilor. Însă, datorită diferenţelor de
fază dintre cele trei surse, acest lucru nu se întâmplă.

Putem verifica acest lucru aplicând legea lui Kirchhoff pentru tensiune
şi să vedem dacă suma tensiunilor din interiorul buclei formate din
laturile triunghiului este într-adevăr zero. Dacă suma este zero, atunci
nu va există nicio cădere de tensiune necesară pentru împingerea
electronilor de-a lungul buclei, şi prin urmare, nu va exista nici
curent şi nici posibilitatea apariţiei scurt-circuitului. Începând cu
înfăşurarea de sus şi continuând în direcţie trigonometrică, expresia
legii lui Kirchhoff pentru tensiune arată asfel:

#+CAPTION: suma tensiunilor surselor de alimentare a unui sistem
#+CAPTION: trifazat în configuraţie stea, este egală cu zero
[[./poze/12116.png]]

Într-adevăr, suma acestor trei vectori este zero.

O altă metodă prin care putem demonstra că nu poate exista curent
electric în jurul circuitului format de cele trei surse de alimentare
(înfăşurări), este să „deschidem” bucla la unul dintre noduri, şi să
calculăm diferenţa de potenţial (tensiunea) dintre cele două ramuri:

#+CAPTION: conexiunea unui sistem alternativ trifazat în configuraţie
triunghi; deschiderea circuitului la unul din noduri pentru asigurarea
faptului că nu există circulaţie de curent prin bucla formată din
laturile triunghiului; tensiunea măsurată între cele două ramuri trebuie
#+CAPTION: să fie zero
[[./poze/02198.png]]

Începând cu înfăşurarea din dreapta şi continuând în sens
trigonomentric, ecuaţia legii lui Kirchhoff pentru tensiune arată asfel:

#+CAPTION: suma tensiunilor surselor de alimentare a unui sistem
#+CAPTION: trifazat în configuraţie stea, este egală cu zero
[[./poze/12117.png]]

Rezultatul obţinut este într-adevăr zero, ceea ce înseamnă că nu va
exista circuilaţie de curent în bucla formată de triunghiul surselor de
alimentare, atunci când circuitul este închis.

Datorită faptului că fiecare pereche de conductori, într-o configuraţie
stea, este conectată direct la bornele unei singure înfăşurări,
tensiunea de linie va fi egală cu tensiunea de fază. De asemenea,
datorită faptului că fiecare conductor are un punct comun cu două
înfăşurări, curentul de linie va fi suma vectorilor celor doi curenţi de
fază.

#+CAPTION: relaţia dintre tensiunile/curenţii de linie şi
tensiunile/curenţii de fază într-o sistem de tensiuni trifazate în
#+CAPTION: configuraţie triunghi
[[./poze/12118.png]]

Să luăm un circuit ca şi exemplu:

#+CAPTION: circuit electric trifazat utilizând un sistem de alimentare
#+CAPTION: în configuraţie triunghi (delta)
[[./poze/02199.png]]

Căderea de tensiune pe fiecare rezistor va fi de 120 V, iar curentul
fiecărei faza va fi de 83.33 A:

#+CAPTION: calcule matematice
[[./poze/12119.png]]

Un avantaj al utilizării configuraţiei triunghi, constă în lipsa firului
neutru. În conecţiunea stea, firul neutru este necesar pentru preluarea
oricăror curenţi în cazul în care sarcina este dezechilibrată. Acest
lucru nu este însă necesar (nici măcar posibil!) într-o configuraţie
triunghi. Fiecare element fiind conectat direct la bornele sursei
respective, tensiunea din circuit va fi aceeiaşi indiferent de
comportamentul individual al sarcinilor.

Proabil că cel mai mare avantaj a conexiunii triunghi este toleranţa
sistemului în caz de defect. Defectarea uneia dintre înfăşurări nu va
influenţa tensiunea sarcinii şi nici curentul!

#+CAPTION: defectarea unei dintre înfăşurări, într-un sistem trifazat în
configuraţie triunghi, nu afectează tensiunea de linie şi de fază;
singura diferenţă este creşterea curentului în înfăşurările funcţionale
#+CAPTION: rămase
[[./poze/02200.png]]

Singura consecinţă al unui defect într-un dintre înfăşurări pentru un
sistem în configuraţie triunghi, este creşterea curentului de fază
pentru înfăsurările rămase. Să comparăm acest comportament cu cel al
unui sistem în configuraţie stea, dar cu aceeiaşi configuraţie sa
sarcinii (triunghi):

#+CAPTION: defectarea unei dintre înfăşurări, într-un sistem trifazat în
configuraţie stea, alimentând o sarcină în configuraţie triunghi
[[./poze/02201.png]]

Cu o sarcină în configuraţie triunghi (Δ), căderea de tensiune pe două
dintre sarcini scade la jumătate (104 V), iar una dintre sarcini rămâne
la tensiunea originală, 208 V. O sarcină în configuraţie Y, suferă şi
mai mult de pe urma aceluiaşi defect al înfăşurării:

#+CAPTION: defectarea unei dintre înfăşurări, într-un sistem trifazat în
configuraţie stea, alimentând o sarcină în configuraţie stea
[[./poze/02202.png]]

În acest caz, numărul sarcinilor ce suferă o reducere a tensiunii se
ridică la două, iar căderea de tensiunea pe cea de a treia sarcină este
zero! Din această cauză, sursele de tensiune în configuraţie triunghi
(Δ) sunt preferate pentru fiabilitatea lor. Totuşi, dacă este necesară o
tensiune duală (120/208), sau curenţi de linie mai mici, sunt preferate
sistemele în conexiune strea (Y).

Sumar:

-  Conductorii conectaţi în cele trei puncte ale unei surse sau sarcini
   trifazate, se numesc /linii/
-  Cele trei componente ale sursei sau sarcinii unui sistem trifazat,
   poartă numele de /faze/
-  Tensiunea de linie, este tensiunea măsurată între oricare două linii
   ale unui circuit trifazat
-  Tensiunea de fază, este tensiunea măsurată la bornele unui singur
   component a sursei sau sarcinii unui sistem trifazat
-  Curentul de linie este curentul prin oricare dintre liniile sursei
   sau sarcinii unui sistem trifazat
-  Curentul de fază este curentul prin oricare dintre componentele
   sursei sau sarcinii unui sistem trifazat
-  În circuitele trifazate în configuraţie stea (Y) echilibrate,
   tensiunea de linie este egală cu produsul dintre tensiunea de fază şi
   radical de ordinul doi din trei, iar curentul de linie este egal cu
   cel de fază
-  În circuitele trifazate în configuraţie stea (Y) echilibrate,
   curentul de linie este egal cu produsul dintre curentul de fază şi
   radical de ordinul doi din trei, iar tensiunea de linie este egală cu
   tensiunea de fază
-  Fiabilitatea sistemelor în configuraţie triunghi este mult mai bună
   decât cea a sistemelor în configuraţie stea în caz de avarie. Totuşi,
   sursele în configuraţie stea pot asigura aceeiaşi putere pe sarcină
   cu un curent de linie mai mic faţă de conexiunea triunghi.

** Transformatorul trifazat

Din moment ce sistemele trifazate sunt folosite atât de des în sistemele
de distribuţie a energiei electrice, este necesară folosirea
transformatoarelor trifazate pentru ridicarea sau coborârea tensiunilor.
Este adevărat că se pot folosi individual transformatoare monofazate,
câte unul pe fiecare fază şi în diverse combinaţii, pentru realizarea
acestei sarcini. Dar, transformatoarele trifazate sunt construite
special pentru acest scop, folosind mult mai puţin material, volum şi
greutate decât utilizarea modulară a transformatoarelor monofazate.

Un transformator trifazat este compus din trei seturi de înfăşurări
primare şi secundare, înfăşurate pe acelaşi miez feromagnetic şi având
fiecare propria sa latură.

#+CAPTION: transformator trifazat
[[./poze/02203.png]]

Aceste înfăşurări primare şi secundare pot fi conectate între ele în
configuraţii Δ sau Y, asfel:

**

#+BEGIN_EXAMPLE
    Primar - Secondar
      Y    -    Y
      Y    -    Δ
      Δ    -    Y
      Δ    -    Δ
#+END_EXAMPLE

Motivul alegerii configuraţiei Δ sau Y pentru conexiunile înfăşurărilor
transformatorului sunt aceleaşi ca şi în cazul aplicaţiilor trifazate:
conexiunile Y oferă posibilitatea tensiunilor multiple, iar conexiunile
Δ oferă un nivel mai ridicat de fiabilitate.

Cel mai important aspect al conectării celor trei seturi de înfăşurări o
reprezintă faza înfăşurărilor (punctele sunt folosite pentru desemnarea
„polarităţii” înfăşurărilor). Putem revedea relaţiile dintre fazele
înfăşurărilor Y şi Δ, centrul înfăşurării trebuie să fie ori „-” ori
„+”, pentru toatele cele trei înfăsurări, iar polarităţile înfăşurării Δ
trebuie să complementare, „+” şi „-”:

#+CAPTION: fazele corecte ale înfăşurărilor stea şi triunghi
[[./poze/02204.png]]

Realizarea corectă a fazelor, atunci când înfăşurările nu sunt
prezentate sub forma configuraţiilor stea sau triunghi, poate să fie
destul de dificilă. Să ilustrăm acest lucru, pornind cu figura de mai
jos:, fiecare transformator monofazat reprezentând o înfăşurare primară
plus cea secundară, întreg ansamblul fiind echivalent din punct de
vedere funcţional unui transformator trifazat:

#+CAPTION: intrările A1, B1, C1 pot fi conectate fie în configuraţie
stea, fie triunghi; acelaşi lucru este valabil şi pentru intrările A2,
B2, C2 [[./poze/02205.png]]

Cele trei transformatoare monofazate sunt vor fi conectate împreună
pentru transformarea puterii dintr-un sistem trifazat în altul. Să
considerăm conexiunea Y-Y:

#+CAPTION: conectarea unui transformator trifazat în configuraţie
triunghi-triunghi - Y-Y; exemplificare cu ajutorul a trei
#+CAPTION: transformatoare monofazate echivalente
[[./poze/02206.png]]

În cazul de mai sus, Y-Y, toate înfăşurările marcate cu punct sunt
conectate la fazele lor respective, A, B, C, iar înfăşurările fără punct
sunt conectate împreună (la firul neutru, N) pentru a forma centrul
fiecărei configuraţii stea. Dacă realizăm ambele înfăşurări în
configuraţie Y, putem folosi conductori de nul (N_{1} şi N_{2}) în
fiecare sistem trifazat.

Următoarea configuraţie, stea-triunghi (Y-Δ), arată asfel:

#+CAPTION: conectarea unui transformator trifazat în configuraţie
stea-triunghi - Y-Δ; exemplificare cu ajutorul a trei transformatoare
#+CAPTION: monofazate echivalente
[[./poze/02207.png]]

În acest caz, înfăşurările secundare sunt conectate în lanţ, înfăsurarea
conectată fiind conectată la următoarea înfăşurare ne-punctate, formând
o buclă Δ.

Configuraţia triunghi-stea (Δ-Y):

#+CAPTION: conectarea unui transformator trifazat în configuraţie
triunghi-stea - Δ-Y; exemplificare cu ajutorul a trei transformatoare
#+CAPTION: monofazate echivalente
[[./poze/02208.png]]

O asemenea configuraţie permite folosirea tensiunilor multiple,
linie-linie, sau linie-neutru, în sistemul de putere secundar, folosind
un sistem primar fără neutru.

Configuraţia triunghi-triunghi (Δ-Δ):

#+CAPTION: conectarea unui transformator trifazat în configuraţie
triunghi-triunghi - Δ-Δ; exemplificare cu ajutorul a trei
#+CAPTION: transformatoare monofazate echivalente
[[./poze/02209.png]]

Atunci când nu avem nevoie de un conductor neutru în sistemul secundar,
cele mai folosite configuraţii sunt cele triunghi-triunghi, datorită
fiabilităţii lor crescute.

Considerând faptul că o configuraţie triunghi poate funcţiona suficient
de bine folosind doar două înfăşurări, unele scheme de transformare
trifazate utilizează doar două transformatoare, reprezentând o
configuraţie triunghi-triunghi, dar fără una dintre înfăşurările primare
şi secundare:

#+CAPTION: conectarea unui transformator trifazat în configuraţie
triunghi-triunghi deschisă- Δ-Δ; exemplificare cu ajutorul a două
#+CAPTION: transformatoare monofazate echivalente
[[./poze/02210.png]]

Această configuraţie mai este cunoscută şi sub numele de „V” sau
„triunghi deschisă”. Fiecare dintre cele două transformatoare va trebui
să fie însă supradimensionat, pentru a putea face faţă aceleiaşi puteri
precum o configuraţie standard cu trei transformatoare în configuraţie
triunghi, dar de multe ori, avantajele de cost, mărime şi greutate, fac
ca această configuraţie să merite realizată. Totuşi, în caz de avarie,
sistemul nu poate funcţiona la fel ca un sistem triunghi-triunghi în
aceeiaşi situaţie. Dacă unul din cele două transformatoare se
defectează, tensiunile şi curenţii de sarcină vor avea cu siguranţă de
suferit.

Sumar:

-  
-  

* Factorul de putere

** Puterea în circuitele de curent alternativ rezistive şi reactive

Să considerăm un circuit monofazat de curent alternativ, compus dintr-o
sursă de tensiune de 120 V, la frecvenţa de 60 Hz, şi o sarcină
rezistivă:

#+CAPTION: circuit electric monofazat de curent alternativ cu sarcină
#+CAPTION: rezistivă
[[./poze/02211.png]] 
#+CAPTION: calcule matematice
[[./poze/12120.png]]

Curentul efectiv prin sarcină va fi de 2 A, iar puterea disipată de 240
W. Deoarece sarcina este pur rezistivă (fără reactanţă), curentul este
în fază cu tensiune, iar calculele sunt asemănătoare unui circuit de
curent continuu. Formele de undă ale tensiunii, curentului şi puterii,
arată asfel:

#+CAPTION: Formele de undă ale tensiunii, curentului şi puterii într-un
circuit monofazat de curent alternativ cu sarcină pur rezistivă
[[./poze/02055.png]]

Puterea este tot timpul pozitivă în acest caz. Acest lucru înseamnă că
puterea este tot timpul disipată de sarcina rezistivă şi nu este
reintrodusă în circuit, aşa cum este cazul sarcinilor reactive.

De asemenea, frecvenţa formei de undă a puterii este dublul frecvenţei
tensiunii şi curentului. Această diferenţa de frecvenţă face imposibilă
exprimarea puterii în circuitele de curent alternativ folosind aceeiaşi
notaţie complexă, rectangulară sau polară, folosită în cazul tensiunii,
curentului şi a impedanţei, deoarece această formă de exprimare
matematică presupune o frecvenţă constantă pentru toate formele de undă
implicate.

Cea mai bună metodă de calcul a puterii în circuitele de curent
alternativ se realizează folosind notaţia scalară, iar relaţiile de fază
sunt evidenţiate cu ajutorul trigonometriei.

Ca şi comparaţie, să considerăm un circuit simplu cu o sarcină reactivă:

#+CAPTION: circuit electric monofazat de curent alternativ cu sarcină
#+CAPTION: inductivă
[[./poze/02212.png]] 
#+CAPTION: calcule matematice
[[./poze/12121.png]] 
#+CAPTION: Formele de undă ale tensiunii,
curentului şi puterii într-un circuit monofazat de curent alternativ cu
#+CAPTION: sarcină pur inductivă
[[./poze/02059.png]]

În acest caz, puterea variază alternativ între partea pozitivă şi cea
negativă. Acest lucru înseamnă că puterea este alternativ absorbită şi
eliberată din şi în circuit. Dacă am considera sursa ca fiind un
generator mecanic, practic, energia consumată pentru acţionarea
arborelui ar fi zero, deoarece sarcina nu consumă deloc putere.

Să considerăm acum un circuit cu sarcină rezistiv-inductivă:

#+CAPTION: circuit electric monofazat de curent alternativ cu sarcină
#+CAPTION: rezistiv-inductivă
[[./poze/02213.png]] 
#+CAPTION: calcule matematice
[[./poze/12122.png]]

Aceasta este valoarea efectivă a curentului (1.41 A) pe care ar arăta-o
un ampermetru conectat în serie cu rezistorul şi bobina. Graficul
formelor de undă arată în acest caz asfel:

#+CAPTION: cFormele de undă ale tensiunii, curentului şi puterii într-un
circuit monofazat de curent alternativ cu sarcină rezistiv-inductivă
[[./poze/02214.png]]

Şi în acest caz, puterea alternează între partea negativă şi cea
pozitivă, dar valoarea puterii „pozitive” este mai mare decât cea
negativă. Cu alte cuvinte, combinaţie serie rezistor-bobină, va consuma
mai multă putere decât va introduce înapoi în circuit.

Sumar:

-  Într-un circuit pur rezistiv, toată puterea se disipă pe rezistor,
   iar tensiunea şi curentul sunt în fază
-  Într-un circuit pur reactiv, nu există putere disipată pe sarcină,
   ci, puterea este absorbită şi reintrodusă alternativ dinspre şi
   înspre sursă. Curentul şi tensiunea sunt defazate cu 90 de grade
-  Într-un cricuit mixt, ce conţine atât elemente rezistive cât şi
   elemente reactive, puterea disipată de sarcină va fi mai mare decât
   puterea reintrodusă în circuit, dar totuşi, o parte din putere se
   disipă iar o parte este absorbită şi reintrodusă în circuit de către
   elementele reactive. Tensiune şi curentul sunt defazate cu un unghi
   între 0 şi 90 de grade

** Puterea reală, reactivă şi aparentă

Se ştie că elementele reactive precum bobinele şi condensatoarele nu
disipă putere, dar existenţa căderii de tensiune şi curentului la
bornele lor, dă impresia că acestea ar disipa putere. Această „putere
nevăzută” poartă numele de /putere reactivă/, iar unitatea sa de măsură
este /Volt-Amper-Reactiv/, VAR, şi nu Watt-ul. Simbolul matematic pentru
puterea reactivă este „Q”. Puterea reală disipată, sau consumată,
dintr-un circuit, poartă numele de /putere reală/, unitatea sa de măsură
este Watt-ul, iar simbolul matematic este „P”. Combinaţie dintre cele
două puteri, cea reactivă şi cea reală, poartă numele de /putere
aparentă/. Unitatea de măsură a puterii aparente este Volt-Amper, iar
simbolul matematic este „S”.

Ca şi regulă, puterea reală este o caracteristică a elementelor
disipative, de obicei rezistori, puterea reactivă caracterizează
reactanţa (X) circuitului, iar puterea aparentă depinde de impedanţa (Z)
totală a circuitului. Datorită faptului că folosim valori scalare pentru
reprezentarea puterilor, toate valorile complexe ale tensiunilor,
curenţilor şi impedanţelor trebuie să fie reprezentate sub formă polară
şi nu sub formă reală sau rectangulară.

Relaţiile dintre cele trei tipuri de putere şi rezistenţă, reactanţă şi
impedanţa (folosind valori scalare), sunt următoarele:

#+CAPTION: formulele de calcul pentru puterea reală, reactivă şi
aparentă, în funcţie de rezistenţă, reactanţă şi impedanţă
[[./poze/12123.png]]

Există două ecuaţii pentru calcularea puterilor reale şi reactive, dar
există trei ecuaţii pentru calcularea puterii aparente, P=IE fiind
folosită doar în acest scop. Să luăm următoarele circuit pur rezistiv ca
şi prim exemplu:

#+CAPTION: calcularea puterii reale, reactive şi aparente într-un
#+CAPTION: circuit electric de curent alternativ pur rezistiv
[[./poze/02215.png]]

Pentru un circuit pur inductiv (pur reactiv):

#+CAPTION: calcularea puterii reale, reactive şi aparente într-un
#+CAPTION: circuit electric de curent alternativ pur inductiv
[[./poze/02216.png]]

Pentru un circuit rezistiv-inductiv:

#+CAPTION: calcularea puterii reale, reactive şi aparente într-un
circuit electric de curent alternativ pur rezistiv-inductiv
[[./poze/02217.png]]

**** Triunghiul puterii

Relaţia dintre cele trei tipuri de putere, reală, reactivă şi aparentă,
poate fi exprimată sub formă trigonometrică. Această exprimare este
cunoscută sub numele de /triunghiul puterii/.

#+CAPTION: triunghiul puterii
[[./poze/02218.png]]

Folosind teorema lui Pitagora, putem afla lungimea oricărei laturi a
triunghiului dreptunghic, latură ce reprezintă de fapt puterea
respectivă, dacă ştim „lungimile” celorlalte două laturi, sau o lungime
şi unghiul de fază din circuit

Sumar:

-  Puterea disipată de o sarcină, sub formă de rezistor, poartă numele
   de /putere reală/. Simbol matematic: P, unitate de măsură: Watt (W)
-  Puterea absorbită şi returnată în circuit datorită proprietătilor
   reactive ale sarcinii, sub formă de condensator sau bobină, poartă
   numele de /putere reactivă/. Simbol matematic: Q, unitate de măsură:
   Volt-Amper-Reactiv (VAR)
-  Puterea totală dintr-un circuit de curent alternativ, atât cea
   disipată cât şi cea abosrbită/returnată, poartă numele de /putere
   aparentă/. Simbol matematic: S, unitate de măsură: Volt-Amper (VA)
-  Relaţia dintre cele trei puteri se poate reprezenta sub formă
   trigonometrică, si anume cu ajutorul „triunghiului puterii”, unde: P
   - latura adiacentă, Q - latura opusă, S - ipotenuză, unghiul opus
   este egal cu unghiul de fază al impedanţei din circuit (Z)

** Calcularea şi corectarea factorului de putere

Unghiul acestui „triunghi al puterilor” reprezintă raportul dintre
valoarea puterii disipate (sau consumate) şi cantitatea de putere
absorbită/returnată. De asemenea, reprezintă şi unghiul de fază al
impedanţei circuitului, sub formă polară. Acest raport dintre puterea
reală şi puterea aparentă poartă numele de /factor de putere/ al
circuitului. De asemenea, din geometria triunghiului, putem deduce că
factorul de putere este egal şi cu cosinusul unghiului de fază. Folosind
valorile din circuitul precedent:

#+CAPTION: calculul factorului de putere al circuitului
[[./poze/12124.png]]

Fiind calculat ca un raport, factorul de putere nu are unitate de
măsură.

Pentru circuitele pur rezistive, factorul de putere este 1 (perfect),
deoarece puterea reactivă este egală cu zero. În acest caz, triunghiul
puterilor este o linie orizontală, deoarece latura opusă (puterea
reactivă) va avea lungimea zero.

Pentru circuitele pur inductive, factorul de putere este zero, datorită
faptului că puterea reală este zero. În acest caz, triunghiul puterilor
este o linie verticală, deoarece latura adiacentă (puterea reală) va
avea lungimea zero. Acelaşi lucru este valabil şi pentru circuitele pur
capacitive, doar că sensul liniei verticale va fi în jos, nu în sus, cum
este cazul circuitelor pur inductive.

Factorul de putere este un element foarte important în proiectarea
circuitelor electrice de curent alternativ, deoarece un factor de putere
mai mic decât 1 înseamnă că circuitul respectiv, sau mai bine spus,
conductorii circuitului în cauză, trebuie să conducă mai mult curent
decât ar fi necesar dacă reactanţa circuitului ar fi zero, caz în care,
cu un curent mai mic, puterea reală distribuită pe sarcină ar fi
aceeiaşi. Un curent mai mare înseamnă secţiuni ale conductorilor mai
mari, ceea ce afectează direct costurile realizării instalaţiei
electrice. Dacă circuitul considerat mai sus, ar fi fost pur rezistiv,
am fi putut transporta o putere de 169.256 W spre sarcină, cu aceeiaşi
valoare a curentului de 1.410 A, şi nu doar 119.365 W, valoare ce este
disipată în acest moment pe sarcină. Factorul de putere scăzut se
traduce printr-un sistem de distribuţie ineficient.

Factorul de putere poate fi însă corectat, paradoxal, prin adăugarea în
circuit a unei sarcini suplimentare care să „consume” o cantitate egală
de putere reactivă, dar de sens contrar, pentru anularea efectelor
reactanţei inductive a sarcinii. Reactanţele inductive pot fi anulate şi
cu ajutorul reactanţelor capacitive, şi anume, prin adăugarea unui
condensator în paralel cu sarcina (în circuitul precedent). Efectul
celor două reactanţe opuse, conectate în paralel, este să aducă
impedanţa totală a circuitului la o valoare egală cu cea a rezistenţei
totale. Rezultatul reducerea unghiului impedanţei la zero, sau o
valoarea cât mai apropiată de zero.

Ştim că puterea reactivă, necorectată, este de 119.998 VAR (inductiv),
prin urmare, trebuie să calculăm mărimea corectă a condensatorului,
mărime necesară pentru a produce o cantitate egală de putere reactivă
(capacitivă). Condensatorul va fi conectat în parelel cu sursa, prun
urmare, vom folosi următoarea formulă:

#+CAPTION: calcule matematice
[[./poze/12125.png]]

Folosim un condensator cu o capacitate de 22 µF:

#+CAPTION: corectarea factorului de putere prin adăugarea unui
condensator în paralel cu sarcină rezistiv-inductivă
[[./poze/02219.png]] 
#+CAPTION: calcule matematice
[[./poze/12126.png]]

Factorul de putere al circuitului a crescut substanţial, fiind foarte
aproape de valoarea 1. Curentul principal a scăzut de la 1.41 A la 994.7
mA, iar puterea disipată pe rezistorul de sarcină a rămas neschimbată,
119.365 W.

#+CAPTION: calcule matematice
[[./poze/12127.png]]

Din moment ce impedanţa finală este un număr pozitiv, putem spune că,
per total, inductivitatea circuitului este mai mare decât capacitatea
sa. Dacă corectarea factorului de putere ar fi fost perfectă, unghiul
impedanţei ar fi fost zero, sau pur rezistiv. Dacă în schimb, am fi
adăugat un condensator prea mare în paralel, am fi obţinut un unghi al
impedanţei negativ, indicând faptul că inductivitatea circuitului este
mai mică decât capacitatea sa. Cu un factor de putere de 0.9999,
defazajul dintre curent şi tensiune este foarte aproape de 0^{o}.

Dim moment ce curentul şi tensiunea sunt aproximativ în fază, produsul
celor două va da o putere pozitivă pe aproximativ întreaga perioadă. Cu
un factor de putere mult sub 1, produsul celor două ar fi fost negativ,
fapt ce duce la reintroducerea puterii negative în circuit, înapoi spre
generator. Această putere nu poate fi „vândută”, dar circulaţia sa de la
sursă la sarcină şi invers, duce la pierderi de putere în lungul
liniilor de transport datorită rezistenţei acestora. Conectarea
condensatorului în paralel cu sarcina, rezolvă această problemă.

De notat faptul că reducerea pierderilor prin liniile de transport al
curentului electric, se aplică doar de la generator la punctul de
corecţie a factorului de putere (datorită condensatorului). Cu alte
cuvinte, există în continuare circulaţie electrică între condensator şi
sarcina (rezistiv-)inductivă. Acest lucru nu este în general o problemă
însă, deoarece aplicarea corecţiei factorului de putere se realizează în
vecinătatea sarcinii în cauză.

De asemenea, o capacitatea prea mare într-un circuit de curent
alternativ va duce la un factor de putere scăzut, la fel ca în cazul
unei inductanţe prea mari. Trebuie să fim prin urmare foarte atenţi când
realizăm corectarea factorului de putere, pentru a nu supra-corecta
circuitul.

Sumar:

-  Corectarea factorului de putere dintr-un circuit poate fi realizată
   prin conectarea în paralel a unei reactanţă opuse faţă de reactanţa
   sarcinii. Dacă reactanţă sarcinii este inductivă, ceea ce este cazul
   aproape tot timpul, factorul de putere se corectează prin adăugarea
   unui condensator în paralel cu sarcina

** Corectarea practică a factorului de putere

Atunci când avem nevoie de corectarea practică a factorului de putere
într-un sistem de putere în curent alternativ, probabil că nu vom fi
atât de norocoşi încât să cunoaştem inductanţa exactă a sarcinii. Putem
folosi un aparat de măsură special, denumit /cosfimetru/ pentru
calcularea factorului de putere. Puterea aparentă o putem calcula
folosind un voltmetru şi un ampermetru. În cel mai rău caz însă, am
putea fi nevoiţi să folosim un osciloscop pentru calcularea diferenţei
de fază, în grade, între formele de undă alte tensiunii şi ale
curentului; factorul de putere va fi cosinusul acelui unghi.

Dacă avem acces la un wattmetru pentru măsurarea puterii reale, putem
compara valoarea citită cu valoarea puterii aparente deduse din produsul
tensiunii totale cu a curentului total.

#+CAPTION:
[[./poze/00000.png]]

Sumar:

-  
-  

* Motoare electrice

** Scurtă introducere a motoarelor electrice

*** De la curent continuu la curent alternativ

Imediat după introducerea sistemului de distribuţie electrică în curent
continuu de către Edison în SUA, a început tranziţie graduală spre
sistemele de curent alternativ mult mai economice. Iluminatul funcţiona
la fel de bine atât pe curent continuu cât şi pe curent alternativ. Însă
transportul energiei electrice pe distanţe lungi era însoţit de pierderi
mai mici dacă se realiza în curent alternativ. Totuşi, motoarele
electrice erau o problemă la acea vreme. Iniţial, motoarele de c.a. erau
construite precum cele de c.c. Existau nenumărate probleme datorită
variaţiei câmpurilor magnetice, în comparaţie cu motoarele de c.c, unde
câmpurile sunt statice.

*** Nikola Tesla şi motorul de inducţie

Charles P. Steinmetz a aduse contribuţii importante în acest domeniu
prin investigarea pierderilor prin histereză în armăturile de fier.
Nikola Tesla a proiectat un tip de motor cu totul nou, un motor a cărei
turbine nu era acţionată de apă sau aburi, ci de către un câmp magnetic
rotitor. Acest tip nou de motor, motorul de inducţie de c.a., cunoscut
şi sub numele de motor asincron, este şi în prezent cel mai utilizat
motor din industrie. Robusteţea şi simplitatea acestuia îi conferă o
durată de viaţă lungă, fiabilitate înaltă şi costuri de întreţinere
mici. Cu toate acestea, motoarele de c.a. cu perii, similare celor de
c.c, sunt folosite pentru puteri mici pe lângă cele de inducţie. Peste
750 W însă, motoarele Tesla nu au practic „competiţie”.

Circuitele moderne cu semiconductori acţionează motoare de c.c. fără
perii, cu forme de undă în c.a. generate de surse de putere de c.c.
Acest motor de curent continuu fără perii, un motor de curent alternativ
în realitate, înlocuieşte motorul clasic de c.c cu perii în multe
aplicaţii. Iar motorul pas cu pas, o versiune digitală a motorului, este
acţionat de forme de undă de c.a. dreptunghiulare, din nou, generate de
circuite cu semiconductori.

*** Transformarea energiei electrice

La nivelul sistemului, un motor „consumă” energie electrică sub forma
unei diferenţe de potenţial şi a unui curent, şi produce la ieşire lucru
mecanic:

#+CAPTION: transformarea energiei electrice în energie mecanică şi
#+CAPTION: caldură
[[./poze/02421.png]]

Desigur, motoarele electrice nu au o eficienţă de 100%. O parte din
energia electrică se pierde sub formă de căldură, o altă formă de
energie, datorită pierderilor ohmice (I^{2} din înfăşurările motorului.
Căldura este un efect nedorit a conversiei electric-mecanic. Ea trebuie
îndepărtate din vecinătatea motorului şi poate afecta durata de viaţă a
acestuia. Astfel, unul din scopuri este maximizarea eficienţei
motoarelor pentru reducerea pierderilor sub formă de căldură. De
asemenea, motoarele de c.a. mai au şi alte tipuri de pierderi
ne-întâlnite la motoarele de c.c.: histereza şi curenţii turbionari.

** Histereza şi curenţii turbionari

Primele experimente cu motoarele de c.a. s-au lovit de probleme
specifice curenţilor alternativi. Aceste probleme au apărut la adaptarea
motoarelor de c.c. pentru funcţionarea în c.a. Cu toate că puţine
motoare de c.a. din prezent seamănă cu cele de c.c., aceste probleme au
trebuit rezolvate înainte ca motoarele de c.a., indiferent de tip, să
poată trece din faza de proiectare în faza de realizare prorpiu-zisă.

*** Miezuri realizate din tole

În cazul motoarelor de c.a., atât miezul rotorului cât şi cel al
statorului este realizat din tole. Aceste tole nu reprezintă altceva
decât un set de straturi metalice acoperite şi izolate între ele prin
lăcuire. Curenţii turbionari sunt reduşi prin divizarea buclei
potenţiale de curent în segmente mai mici şi cu pierderi reduse. Buclele
de curent arată conform figurii de mai jos (stânga). Utilizarea tolelor
pentru realizarea miezurilor duce la „spargerea” acestor bucle de curent
(figura de mai jos, dreapta). De asemenea, adăugarea siliciului
(material semiconductor) în aliajul din care sunt realizate toelele,
duce la creşterea rezistenţei electrice. Acest lucru duce la
descreşterea amplitudinii curenţilor turbionari:

#+CAPTION: curenţi turbionari în miez masiv şi în miez realizat din tole
[[./poze/02422.png]]

*** Histereza magnetică

Histereza magnetică este defazarea în urmă a intensităţii câmpului
magnetic în comparaţie cu forţa de magnetizare. Dacă magnetizăm temporar
un cui de fier cu ajutorul unei bobine cilindrice, ne aşteptăm ca
materialul să-şi pierdă câmpul magnetic după ce bobina nu mai este
alimentată. Totuşi, cuiul va păstra o cantitate mică de magnetizare
reziduală, B_{r}, datorită efectului de histerezis:

#+CAPTION: pierderi prin histereză
[[./poze/02423.png]]

Un curent alternativ va trebui să folosează energie, -H_{c}
(intensitatea câmpului coercitiv), pentru „învingerea” acestei
magnetizări reziduale înainte de a putea magnetiza miezul înapoi la
zero, sau chiar în direcţia opusă. Pierderile prin histereză au loc la
fiecare schimbare de polaritate a curentului alternativ. Pierderea este
proporţională cu aria mărginită de curba de histereză de pe grafigul
B-H. Pierderile prin histereză în cazul aliajelor din fier moale sunt
mai reduse decât în cazul aliajelor din fier carbon „dure”.

*** Utilizarea legilor lui Steinmetz

Punerea la punct a legilor lui Steinmetz pentru pierderile din miez, a
făcut posibilă realizarea motoarelor de c.a. ce se comportau conform
aşteptărilor. Această realizare a existenţei curenţilor turbionari şi a
histerezei a fost aplicată mai întâi în realizarea motoarelor electrice
a căror colector era similar celor de c.c. Astăzi, aceste motoare
reprezintă doar o mică parte a motoarelor de c.a. Alţii au inventat noi
tipuri de motoare de c.a. foarte diferite de cele de c.c.

Sumar:

-  
-  

** Motorul sincron

Motoarele sincrone monofazate de dimensiuni mici sunt folosite în
aplicaţii ce necesită o sincronizare precisă, precum ceasuri, de
exemplu. Pentru o putere mai mare de 10 kW, eficienţa crescută şi
factorul de putere capacitiv, motoarele sincrone sunt folositoare în
industrie. Motoarele sincrone mari sunt cu câteva procente mai eficiente
decât motoarele asincrone (de inducţie). Cu toate acestea, motorul
sincron este mult mai complex.

Din moment ce motoarele şi generatoarele electrice au o construcţie
similară, cele două funcţii se pot întreschimba. Un motor sincron este
similar unui alternator cu câmp rotitor. În figura de mai jos sunt nişte
alternatoare cu magneţi permanenţi:

#+CAPTION: motor sincron
[[./poze/02424.png]]

Această figură ar putea reprezenta fie două alternatoare paralele şi
sincronizate acţionate de surse de energie mecanică, fie un alternator
conectat la un motor sincron. Sau ar putea reprezenta două motoare, dacă
ar fi conectată şi o sursă de putere externă. Important este că, în
fiecare caz, rotoarele se rotesc la aceiaşi frecvenţa nominală, şi sunt
în fază. Cu alte cuvinte, ele trebuie să fie sincronizate.

Metoda de sincronizare a alternatoarelor este următoarea: (1)
deschiderea contactelor, (2) antrenarea ambelor alternatoare cu aceiaşi
viteză, (3) defazarea înainte sau înapoi a unui alternator până când
ambele ieşiri de c.a. sunt în fază, (4) închiderea contactului în
perioada în care cele două unităti sunt încă în fază. Odată
sincronizate, alternatoarele se vor bloca reciproc, necesitând un cuplu
considerabil pentru de-sincronizarea acestora.

Dacă unuia dintre alternatoarele de mai sus i se aplică un cuplu
adiţional pe direcţia de rotaţie, unghiul rotorului faţa de câmpul
magnetic al statorului va creşte. Sincronizarea se păstrează iar rotorul
va genera energie sistemului de alimentare de c.a. precum un alternator.
Rotorul va avansa şi faţă de rotorul celuilalt alternator. Dacă aplicăm
în schimb o sarcină (o frână, de exemplu) unei dintre cele două unităţi
de mai sus, unghiul rotorul va fi defazat în urma câmpului magnetic al
statorului. În acest caz, unitatea va consuma energie din reţeaua de
c.a., comportându-se de fapt precum un motor. Dacă se aplică un cuplu
sau o sarcină excesivă, rotorul va depăşi unghiul de cuplu maxim, iar
sincronizarea se va pierde. Cuplul se dezvoltă doar atunci când
sincronizarea motorului este menţinută.

În cazul unui motor sincron în locul alternatorului (figura de sus,
dreapta), paşi de sincronizare necesari în cazul alternatoarelor nu sunt
necesari. Totuşi, motorul sincron nu poate porni singur, şi trebuie adus
prin urmare aproximativ la viteza alternatorului înainte de
sincronizarea cu viteza de rotaţie a generatorului de putere electrică.
Odată adus la această viteză, motorul sincron va menţine sincronizarea
cu sursa de putere de c.a. si va dezvolta cuplu.

*** Poziţia rotorului şi a statorului la funcţionare

Presupunem că motorul se află la viteza de sincronism. Pe măsură ce unda
sinusoidală trece în semialternanţa pozitivă, înfăşurarea inferioară a
statorului (N) împinge polul nord al rotorului, iar înfăşurarea
superioară (S) atrage polul nord al rotorului. Asemănător, polul sud al
rotorului este respins de înfăşurarea superioară a statorului (S) şi
atras de înfăşurarea inferioară (N). Atunci când amplitudinea undei
sinusoidale atinge un maxim (la 2), cuplul ce menţine polul nord al
rotorului este maxim. Acest cuplu scade pe măsură ce amplitudinea undei
sinusoidale scade spre 0 (la 3), unde cuplul este minim:

#+CAPTION: motor sincron
[[./poze/02425.png]]

Pe măsură ce polaritatea undei sinusoidale se modifică (negativă, între
3 şi 4), înfăşurarea inferioară a statorului (S în acest caz) respinge
polul sud al rotorului şi atrage polul nord al rotorului. Asemanător,
înfăşurarea superioară (N) a statorului respinge polul nord al rotorului
şi atrage polul sud al acestuia. La (4), unda sinusoidală atinge un
maxim negativ, iar cuplul este din nou maxim. Pe măsură ce amplitudinea
undei creşte spre 0, cuplul scade. Procesul se repetă apoi pentru o nouă
perioadă a unei sinusoidale.

De menţionat că figura de mai sus indică poziţia rotorului atunci fără
existenţa sarcinii (α = 0^{o}). Practic, conectarea unei sarcini pe
rotor va determina defazarea rotorului în urma poziţiilor reprezentate
în figură cu un unghi α. Acest unghi creşte cu sarcina, până în momentul
în care motorul atinge cuplul maxim, la α = 90^{o} (electric).
Sincronizarea şi cuplul se pierd peste această valoare a unghiului α.

Curentul din înfăşurările unui motor sincron mono-fazat pulsează la
schimbarea polarităţii. Dacă viteza magnetului permanent a rotorului
este apropiată de frecvenţa acestei schimbări de polaritate, motorul se
va sincroniza pe aceasta. Din moment ce câmpul înfăşurării pulsează dar
nu se roteşte, este necesară aducerea rotorului la aceiaşi viteză cu cea
a unui motor auxiliar.

*** Viteza de rotaţie a motorului sincron

Un alternator cu doi poli (o pereche de poli N-S) va genera o undă
sinusoidală de 60 Hz atunci când este rotit la 3600 rpm (rotaţii pe
minut). 3600 rpm înseamnă 60 de rotaţii pe secundă. Un motor sincron cu
2 poli se comportă similar. Viteza motorului poate fi redusă prin
adăugarea unor perechi de poli adiţionali. Un motor cu 4 poli se va roti
la viteza de 1800 rpm, un motor cu 12 poli la 600 rpm. Motoarele cu
eficienţă şi cuplu crescut, folosesc un număr şi mai mare de poli pe
rotor.

Dar, în loc de realizarea unui număr de 12 înfăşurări separate pentru un
motor cu 12 poli, se uitilizează o singură înfăşurare realizată în jurul
a 12 poli metalici precum în figura de mai jos:

#+CAPTION: realizarea unui motor sincron cu mai multe perechi de poli
[[./poze/02427.png]]

Viteza de rotaţie este 1/6 din viteza electrică a curentului alternativ.
Viteza rotorului va fi 1/6 din cea a unui motor sincron cu 2 poli.
Exemplu: un c.a. de 60 Hz roteşte un motor cu 2 poli la 3600 rpm, iar un
motor cu 12 poli la 600 rpm.

*** Motorul sincron trifazat

Un motor sincron trifazat precum cel din figura de mai jos, generează un
câmp electric rotitor în stator. Asemenea motoare nu pot fi pornite
singure de la o sursă de frecvenţă fixă (50 sau 60 Hz). Mai mult,
rotorul nu este un magnet permanent precum în exemplul de mai jos, ci un
electromagnet. Motoarele sincrone industriale de putere mare sunt mai
eficiente decât motoarele asincrone. Acestea sunt folosite atunci când
este necesară o viteză constantă. Având un factor de putere capacitiv,
acestea pot corecta linia de alimentare în cazul unui factor de putere
inductiv.

Cele trei faze al statorului se adună vectorial pentru a produce un
singur câmp magnetic rezultant ce se roteşte de f/2n ori pe secundă,
unde f este frecvenţa liniei de alimentare, iar n numărul de poli.
Pentru a calcula viteza rotorului în rpm, înmulţim cu 60.

#+CAPTION: motor sincron trifazat
[[./poze/02428.png]]

Motorul sincron trifazat cu 4 poli (pe fază) din figura de mai sus se va
roti la 1800 rpm (60 Hz) sau la 1500 rpm (50 Hz). Dacă înfăşurările sunt
energizate pe rând, în secvenţa φ-1, φ-2, φ-3, rotorul se va afla pe
direcţia polilor corespunzători, pe rând. Din moment ce undele
sinusoidale se suprapun, câmpul rezultat se va roti, nu discret, ci
continuu. De exemplu, atunci când formele de undă φ-1 şi φ-2 coincid,
câmpul va avea un maxim în regiunea dintre aceşti poli. Rotorul cu un
singur magnet permanent este utilizat doar la motoarele de putere mică.
Rotorul cu mai mulţi magneţi permanenţi (figura de mai sus, dreapta)
este utilizat pentru sarcini mai mare ale motorului. Motoarele
industriale de putere mare sunt prevăzute cu sisteme de autopornire.

Sumar:

-  
-  

** Semnale analogice si digitale

Motoarele sincrone introduc un factor de putere capacitiv în circuitul
de alimentare. Acest lucru este adeseori folositor pentru anularea
faptorului de putere inductiv, mult mai des întâlnit şi cauzat de
motoarele asincrone şi alte tipuri de sarcini inductive. Iniţial,
motoarele sincrone industriale au fost folosite pe scară largă datorită
acestei abilităti de a corecta fapturul de putere inductiv a motoarelor
asincrone.

#+CAPTION:
[[./poze/00000.png]]

Sumar:

-  
-  

* Linii electrice lungi

** Circuitele electrice şi viteza luminii

Să presupunem că avem un circuit electric simplu, format dintr-o
baterie, o lampă şi un întrerupător. La închiderea întrerupătorului,
lampa se aprinde instant. La deschiderea întrerupătorului, lampe se
stinge instant.

#+CAPTION: circuit electric simplu, format dintr-o baterie, o lampă şi
#+CAPTION: un întrerupător
[[./poze/02352.png]]

De fapt, aprinderea lămpii durează o mică fracţiune de secundă până se
încălzeşte şi emite lumină, timp necesar pentru ca valoarea curentului
să devină suficient de mare. Prin urmare, efectul nu este instantaneu.
Pentru aplicaţiile practice însă, putem considera că efectul este
imediat, atunci când lampa şi întrerupătorul se află în vecinătate,
întrucât „deplasarea” electronilor în conductori are loc cu o viteză
foarte mare, şi anume, viteza luminii (aproximativ 300.000 de kilometri
pe secundă). Ce s-ar întâmpla însă dacă conductorii electrici ai unui
circuit ar avea o lungime de 300.000 de kilometri? Din moment ce ştim că
efectele electricităţii a o viteză finită (deşi foarte mare), un set de
conductori foarte lungi ar introduce o întârziere de timp în circuit,
asfel că acţionarea întrerupătorului şi aprinderea/stingerea lămpii nu
ar mai fi instantanee:

#+CAPTION: circuit electric simplu, format dintr-o baterie, o lampă şi
un întrerupător; conductori de 300.000 de km lungime
[[./poze/02353.png]]

Presupunând că filamentul lămpii nu necesită încălzire, iar rezistenţa
în lungul celor 600.000 de km de fire (dus-întors) este zero, lampa se
va aprinde în aproximativ o secundă de la închiderea întrerupătorului.
La închiderea întrerupătorului, lampa va continua să primească putere
pentru încă o secundă, apoi se va stinge.

Ne putem imagina comportamentul electronilor printr-un conductor ca
fiind echivalent cu vagoanele unui tren, legate între ele, dar
prezentând o anumită „cursă” (distanţa parcusă de un vagon faţă de
celălat, asfel încăt elementele de legătură să fie perfect întinse; doar
după parcurgerea acestei distanţă, vagonul al doilea poate fi tras de
primul vagon). Asfel, când trenul se pune în mişcare, nu toate vagoanele
vor porni deodată, ci locomotiva trage primul vagon, după eliberarea
cursei, primul vagon trage al doilea vagon după eliberarea cursei, etc.
Asfel, mişcarea este transferată de la vagon la vagon la viteza maximă
permisă de cursă, dar la o viteză mult mai mare decât viteza individuală
a vagoanelor:

#+CAPTION: analogie pentru deplasarea electronilor în conductori;
pornirea trenului de pe loc şi deplasarea vagoanelor
[[./poze/02354.png]]

O altă analogie estea cea a valurilor în apă. Să presupunem că punem în
mişcare un obiect plan pe suprafaţa apei, asfel încât acesta produce o
serie de valuri în urma sa. Apa se va „deplasa” datorită faptului că
moleculele sale se ciocnesc una de cealaltă, transferând energia de
mişcare de-a lungul suprafeţei apei cu o viteza mai mare decât viteza
individuală a moleculelor:

#+CAPTION: analogie pentru deplasarea electronilor în conductori;
#+CAPTION: punerea în mişcare a unui obiect pe suprafaţa apei
[[./poze/02355.png]]

În aceeiaşi ordine de idei, „unda de curent” se deplasează cu viteza
luminii, deşi electronii individuali nu au o viteză într-atât de mare.
Într-un circuit foarte lung, această diferenţă de viteză, această
„cuplare” a electronilor (exemplul trenului), devine vizibilă sub forma
unei întârzieri între acţiunea întrerupătorului şi efectul asupra
lămpii.

Sumar:

-  Într-un circuit electric, curentul se „deplasează” cu viteza luminii,
   cu toate că electronii ce compun aceast curent au o viteză mult mai
   mică

** Impedanţa caracteristică

Să presupunem totuşi, că am avea un set de conductori de lungime
infinită, fără nicio lampă conectată la capăt. Ce s-ar întâmpla la
închiderea întrerupătorului. Din moment ce nu avem nicio sarcină
conectată la bornele sale, acest circuit este de fapt deschis. Nu va
exista deloc curent prin acest circuit?

#+CAPTION: circuit electric simplu format din baterie şi întrerupător şi
#+CAPTION: conductori de lungime infinită
[[./poze/02356.png]]

Chiar dacă am putea elimina rezistenţa firelor prin folosirea
superconductoarelor în acest „experiment”, nu am putea elimina însă
capacitatea formată în lungimile conductorilor. /Orice/ pereche de
conductori separaţi între ei printr-un mediu izolant, prezintă o anumită
capacitate electrică parazită între ei.

#+CAPTION: circuit electric simplu format din baterie şi întrerupător şi
conductori de lungime infinită; apariţia capacităţilor parazite între
#+CAPTION: cei doi conductori
[[./poze/02359.png]]

Aplicarea unei diferenţe de potenţial între doi conductori, duce la
formarea unui câmp electric între acei doi conductori. Acest câmp
electric va stoca energie, iar aceasta va duce la o opoziţie faţă de
variaţia tensiunii, efect descris de ecuaţia i = C(de/dt), şi anume,
curentul va fi proporţional cu rata de variaţia a tensiunii cu timpul.
Asfel, la închiderea întrerupătorului, capacitatea dintre cei doi
conductori va reacţiona împotriva creşterii bruşte (variaţie) a
tensiunii, ceea ce va duce la apariţie unui curent prin circuit (de la
sursă). Conform ecuaţiei, o variaţie instantă a tensiunii aplicate
(produsă de închiderea perfectă a întrerupătorului) ar da naştere unui
curent de încărcare infinit.

Cu toate acestea, curentul prin cei doi conductori paralelil nu va fi
infinit, deoarece există o anumită impedanţă serie în lungul
conductorilor, datorită inductanţei acestora. Apariţia unui curent, prin
orice conductor, dă naştere unui câmp magnetic proporţional cu valoarea
acestuia. Acest câmp magnetic va stoca energie, iar acest fapt va duce
la o opoziţie faţă de variaţia curentului. Fiecare conductor va prezenta
un câmp magnetic datorat trecerii curentului, iar căderea de tensiune ce
ia naştere se calculează cu ecuaţia e = L(di/dt). Această cădere de
tensiune limitează rata de variaţie a tensiunii în lungul capacitătilor
distribuite, prevenind creşterea curentului spre infinit.

#+CAPTION: circuit electric simplu format din baterie şi întrerupător şi
conductori de lungime infinită; capacităţile şi inductanţele parazite
[[./poze/02357.png]] 
#+CAPTION: circuit electric simplu format din
baterie şi întrerupător şi conductori de lungime infinită; închiderea
întrerupătorului şi apariţia câpurilor electrice şi magnetice
[[./poze/02358.png]]

Deoarece transferul de mişcare al electronilor celor doi conductori de
la unul la celălalt se realizează la viteza luminii, „frontul de undă”
al variaţiei tensiunii şi curentului se va propaga în lungimea
conductorilor cu aproximativ aceeiaşi viteză, ducând la încărcarea
progresivă la valoarea maximă de tensiune şi curent a capacităţilor şi
inductanţelor distribuite, asfel:

#+CAPTION: linie electrică lungă neîncărcată; închiderea
#+CAPTION: întrerupătorului şi propagarea undei
[[./poze/02361.png]] 
#+CAPTION:
linie electrică lungă neîncărcată; închiderea întrerupătorului şi
#+CAPTION: propagarea undei
[[./poze/02362.png]] 
#+CAPTION: linie electrică lungă
neîncărcată; închiderea întrerupătorului şi propagarea undei cu
#+CAPTION: aproximativ viteza luminii
[[./poze/02363.png]]

Rezultatul final al acestor interacţiuni este un curent constant, de
amplitudine limitată, prin sursa de tensiune (baterie). Din moment ce
lungimea conductoarelor este infinită, capacităţile lor distribuite nu
se vor putea încărca niciodată la tensiunea sursei, iar inductanţele
distribuite nu vor permite niciodată un curent de încărcare nelimitat.
Cu alte cuvinte, această pereche de conductori va „trage” curent de la
sursă atâta timp cât întrerupătorul este închis, comportându-se precum o
sarcină constantă. În acest caz, firele electrice nu mai sunt simple
conductoare de curent electric, ci constituie ele însele un component al
circuitului, cu caracteristici unice care trebuiesc luate în
considerare. Spunem în acest caz, că cele două perechi de conductoare
sunt /linii de transmisie/.

Pentru o sarcină constantă, răspunsul liniilor de transmisie, la
aplicarea unei tensiuni, este rezistiv şi nu reactiv, deşi sunt compuse
în mare parte din inductanţe şi capacităţi (presupunând rezistenţa
conductorilor ca fiind zero). Merită menţionat acest lucru, deoarece,
din punctul de vedere al bateriei, nu există nicio diferenţă între un
rezistor ce disipă tot timpul energie şi un set de linii electrice
infinite ce abosrbă energie tot timpul. Impedanţă (rezistenţa) acestei
linii, măsurată în Ohmi, poartă numele de /impedanţă caracteristică/, şi
este o cantitate ce depinde exclusiv de geometria celor doi conductori.
Pentru un set de conductori paraleli, cu aer pe post de dielectric,
impedanţa caracteristică poate fi calculată asfel:

#+CAPTION: calcularea impedanţei caracteristice dintre două conductoare
#+CAPTION: separate prin aer
[[./poze/12144.png]]

Dacă linia de transmisie este un cablu coaxial, impedanţa caracteristică
se calculează asfel:

#+CAPTION: calcularea impedanţei caracteristice a unui cablu coaxial
[[./poze/12145.png]]

În ambele ecuaţii se folosesc aceleaşi unităţi de măsură. Dacă
dielectricul dintre cei doi conductori nu este aer (sau vid), atât
impedanţa caracteristică cât şi viteza de propagare a undelor vor avea
de suferit. Raportul dintre viteza reală de propagare a undelor într-o
linie de transmisie şi viteza luminii, poartă numele de /factorului de
viteză/ al acelei linii.

Factorul de viteză depinde doar de permitivitatea relativă a
materialului izolator (dielectric), cunoscută şi sub numele de
/constanta dielectrică/, şi definita ca raportul dintre permitivitatea
electrică a materialului respectiv şi permitivitatea electrică a
vidului. Factorul de viteză a oricărui tip de cablu (coaxial sau alt
tip), poate fi calculat cu următoarea formulă:

#+CAPTION: formula matematică pentru calcularea factorului de viteză a
#+CAPTION: oricărui tip de cablu
[[./poze/12148.png]]

Impedanţa caracteristică mai este cunoscută şi sub numele de /impedanţă
naturală/, şi se referă la rezistenţa echivalentă a liniei de transmisie
dacă lungimea acesteia ar fi infinită, datorită capacităţilor şi
inductanţelor distribuite.

Se poate vedea din ecuaţiile de mai sus, că impedanţa caracteristică
(Z_{0}) a liniilor de transmisie creşte odată cu creşterea distanţei
dintre conductori. Dacă distanţa dintre cei doi conductori creştere,
capacitatea distribuită scade, datorită distanţei mai mare dintre
armături, iar inductanţa distribuită creşte, datorită efectelor de
anulare a câmpurilor magnetice opuse mult mai mici. O capacitate paralel
mult mai mică, şi o inductanţă serie mult mai mare, duce la un curent
mult mai mic prin linie pentru aceeiaşi valoare a tensiunii aplicate,
ceea ce prin definiţie înseamnă o impedanţă mai mare. Invers, dacă
distanţa dintre cei doi conductori scade, capacitatea paralel creşte,
iar inductanţa serie scade. Rezultatul este un curent mai mare prin
conductori pentru aceeiaşi valoare a tensiunii, ceea ce înseamnă de fapt
o impedanţă mai mică.

Ignorând orice efecte disipative a conductorilor, impedanţa
caracteristică a liniilor electrice lungi este egală cu rădăcina pătrată
a raportului dintre inductanţa liniei pe unitate de lungime şi
capacitatea liniei pe unitate de lungime:

#+CAPTION: formula matematică pentru calcularea impedanţei
#+CAPTION: caracteristice a liniilor electrice lungi
[[./poze/12146.png]]

Sumar:

-  O linie de transmisie (linie electrică lungă) este o pereche de
   conductori cu anumite caracteristici specifice datorate capacităţilor
   şi inductanţelor distribuite pe lungimea ei
-  Aplicarea unei tensiuni la capătul unei linii de transmisie, face ca
   propagarea undei de tensiune şi curent să se realizeze cu viteza
   luminii (aproximativ
-  Dacă se aplică o tensiune continuă unei linii de transmisie de
   lungime infinită, din punctul de vedere al sursei, linia de
   transmisie este o rezistenţă constantă
-  Impedanţa caracteristică (Z_{0}) a unei linii de transmisie este
   echivalentă cu rezistenţa acestia dacă lungimea sa ar fi infinită.
   Impedanţa caracteristică depinde doar de capacitatea şi de inductanţa
   distribuită în lungul liniilor de trnasmisie, şi este prezentă chiar
   şi atunci când dielectricul este perfect
-  Factorul de viteză este o valoare subunitară tipică pentru cabluri
   coaxiale şi linii electrice lungi duble. Pentru oricare tip de cablu,
   factorul de viteză este egal cu inversa rădăcinii pătrate a
   permitivităţii relative a dielectricului dintre cei doi conductori

** Linii electrice finite

O linie de transmisie inifită, precum cea considerată în secţiunea
precedentă, este imposibil de realizat din punct de vedere fizic, prin
urmare, comportamentul lor nu va fi exact acelaşi precum o linie
infinită.

Totuşi, cunoaşterea/calcularea impedanţei caracteristice a liniilor de
transmisie este importantă şi atunci când avem de a face cu lungimi
finite. Dacă celălalt capăt al unei linii de transmisie finite este
deschis, unda de curent ce se propagă în lungimea conductorului trebuie
să se oprească la un moment dat, din moment ce electronii nu se pot
deplasa într-un circuit deschis. Această întrerupere abruptă a
curentului la sfârşitul liniei produce o „îngrămădire” de electroni de-a
lungul liniei de transmisie, pentru că aceştia nu au unde să se
deplaseze. Dacă ne imaginăm un tren lung în mişcare, cu o anumită cursă
între vagoane, iar primul vagon (sau locomotiva) se opreşte brusc
într-un parapet fix, acesta se va opri; urmarea este că toate celelalte
vagoane din urma lui se vor opri rând pe rând, după ce fiecare parcurge
„cursa” sa. Trenul nu se opreşte deodată, ci fiecare vagon pe rând, de
la primul, până la ultimul:

#+CAPTION: oprirea secvenţială a vagoanelor; undă reflectată
[[./poze/02364.png]]

Propagarea unui semnal de la sursă până la capătul unei linii de
transmisie (spre sarcină), poartă numele de /undă incidentă/. Propagarea
unui semnal de la sarcină (capătul liniei) spre sursă, poartă numele de
/undă reflectată/

Această „îngrămădire” de electroni se propagă înapoi spre baterie,
curentul prin baterie încetează, iar linia electrică se comportă precum
un circuit deschis. Toate aceste lucruri au loc foarte repede pentru o
linie de transmisie de lungime rezonabilă, prin urmare, un ohmetru nu
poate măsură această perioadă foarte scurtă de timp în care linia se
comportă precum un rezistor. Pentru o linie de aproximativ un kilometru,
cu un factor de viteză de 0.66, durata de deplasare a semnalului de la
un capăt la celălalt este de aproximativ şase microsecunde (3*10^{-6}).
Prin urmare, semnalul reflactat ajuge înapoi la sursă în aproximativ
12µs, după care, linia de transmisie se comportă precum un circuit
deschis.

Există aparate ce pot măsura acest interval foarte scurt de timp de la
sursă la capătul liniei şi înapoi, şi pot fi folosite pentru măsurarea
lungimilor cablurilor. Această tehnică poate fi folosită şi pentru
determinarea prezenţei /şi/ locaţiei unei întreruperi într-unul sau în
ambii conductori ai unei linii de transmisie, deoarece curentul se va
„reflecta” din locul întreruperii la fel cu se reflectă şi într-un
circuit deschis. Asfel de instrumente poartă numele de /reflectometre/,
iar principiul de funcţionare este identic cu cel al sonarelor:
generarea unui puls sonor şi măsurarea timpului necesar pentru
întoarcerea ecoului.

Un fenomen similar are loc dacă scurt-circuităm capătul liniei de
transmisie: când unda de tensiune ajunge la capătul liniei, acesta este
reflectată înapoi spre sursă, deoarece tensiunea nu poate exista între
două puncte comune din punct de vedere electric. Când unda reflectată
ajunge înapoi la sursă, din punctul de vedere al sursei, întreaga linie
de transmisie este scurt-circuitată. Din nou, acest lucru se întâmplă
foarte repede.

Putem ilustra acest fenomen de reflexie al liniilor de transmisie cu un
experiment simplu.

#+CAPTION: exemplificarea propagării undelor de tensiune şi curent cu
#+CAPTION: ajutorului unei sfori
[[./poze/02365.png]]

Acest lucru este analog unei linii de transmisie cu pierderi interne:
puterea semnalului este din ce în ce mai slabă pe măsură ce se propagă
în lungimea liniei şi nu se reflectă niciodată înapoi spre sursă.
Totuşi, dacă celălalt capăt al sforii este fixat într-un punct în care
amplitudinea semnalului nu este încă zero, în lungul sforii va apărea o
a doua undă, reflectată înapoi spre mână.

#+CAPTION: exemplificarea propagării undelor de tensiune şi curent cu
#+CAPTION: ajutorului unei sfori; reflectarea undei
[[./poze/02366.png]]

De obicei, rolul unei linii de transmisie este propagarea (transportul)
energiei electrice dintr-un punct în altul. Dar chiar dacă semnalele
sunt folosite doar pentru transmitere de informaţii, şi nu pentru
alimentarea unei sarcini, situaţia ideală ar fi ca între semnalul
original să fie transmis de la sursă spre sarcină şi abosorbit complet
de aceasta, pentru un raport semnal/zgomot cât mai bun. Prin urmare,
„pierderile” din lungul liniilor de transmisie sunt nedorite, la fel ca
şi undele reflectate, deoarece energia reflectată reprezintă energie ce
nu este transmisă sarcinii.

**** Eliminarea reflexiei liniilor de transmisie

Reflexiile liniilor de transmisie pot fi eliminate dacă impedanţa
sarcinii este egală cu impedanţa liniei. De exemplu, un cablu coaxial de
50 Ω, ce este fie deschis, fie scurt-circuitat, va reflacta întreaga
energie incidentă înapoi spre sursă. Dacă vom conecta însă un rezistor
de 50 Ω la celălalt capăl al cablului, întreaga energia se va disipa pe
acesta şi nu vor exista unde reflectate înapoi spre sursă.

În principiu, un rezistor a cărei impedanţă (rezistenţa) este exact
impedanţa naturală (impedanţa caracteristică a liniei), conectat la
capătul liniei de transmisie, face ca linia să „pară” infinit de lungă
din punctul de vedere al sursei, deoarece un rezistor poate disipa
energia pentru o durată infinită, în aceeiaşi măsură în care o linie de
tansmisie infinită poate abosrbi energie pentru o durată de timp
infinită.

În cazul în care rezistenţa nu este perfect egală cu impedanţa
caracteristică a liniei de transmisie, vor apărea unde reflectate înapoi
spre sursă, cel puţin parţial.

Se poate întâmpla ca unda reflectată să fie re-reflectată de către
sursă, dacă impedanţa internă (impedanţa Thevenin echivalentă) a sursei
nu este exact egală cu impedanţa caracteristică a liniei. O undă
reflectată pe sursă va fi disipată în întregime, dacă impedanţa sursei
este egală cu cea a liniei, dar va fi reflectată înapoi pe linie precum
orice altă undă, cel puţin parţial, dacă impedanţa sursei nu este egală
cu cea a liniei. Acest tip de reflexii pot fi supărătoare, deoarece
aparent, reflexia undei de către sursă duce la impresia că aceasta
tocmai a emis un puls nou.

Sumar:

-  O linie de transmisie de lungime finită va fi văzută de o sursă de
   tensiune de curent continuu ca o rezistenţă constantă, pentru o
   perioadă scurtă de timp. După această perioadă, rezistenţa liniei
   este rezistenţa sarcinii de la capătul acesteia
-  Aplicarea unui semnal la unul dintre capetele unei linii de
   transmisie deschise sau scurt-circuitate, duce la reflectarea
   acestuia la capătul celălalt al liniei şi apariţia unei unde
   secundare în lungul liniilor
-  Un semnal ce se deplasează într-o linie de transmisie de la sursă
   spre sarcină poartă numele de undă incidentă
-  Un semnal ce se reflectă într-o linie de transmisie de la sarcină
   spre sursă poartă numele de undă reflectată
-  Undele reflectate pot fi eliminate prin conectarea la capătul
   celălalt al liniei a unei rezistor a cărui rezistenţă este egală cu
   impedanţa caracteristică a liniei
-  O undă reflectată poate să fie re-reflectată de către sursă, dacă
   impedanţa internă a acesteia nu este exact egală cu impedanţa
   caracteristică a liniei

** Linii electrice lungi şi linii electrice scurte

În circuitele de curent continuu şi în cele de curent alternativ de
frecvenţă joasă, impedanţa caracteristică a conductorilor paraleli este
de obicei ignorată, datorită duratelor de timp relativ scurte a
reflexiilor din lungul liniilor, faţă de perioada undelor sau a
pulsurilor din circuit. După cum am văzut în secţiunea precedentă, dacă
o linie de transmisie este conectată la o sursă de curent continuu,
aceasta se va comporta precum un rezistor a cărei valoare este egală cu
impedanţă caracteristică a liniei pentru o durată de timp egală cu
durata de parcugere a undei până la capătul liniei şi înapoi spre sursă.
După acea perioadă (aproximativ 12 µs pentru un cablu coaxial de un
kilometru), sursa „vede” doar impedanţa conectată în circuit, oricare ar
fi aceasta.

Dacă circuitul în cauză foloseşte putere în curent alternativ,
consecinţele unei asemenea întârzieri, introduse de linia de transmisie
între vârful tensiunii de curent alternativ generat de tensiune şi
momentul în care sarcina „vede” acest vârf, nu sunt de o importanţă
crucială. Cu toate că amplitudinile instantanee ale semnalului în
lungimea liniei nu sunt egale, datorită propagării acestuia cu viteza
luminii, diferenţa de fază a semnalelor dintre începutul şi capătul
liniei este neglijabilă, deoarece propagarea acestora în lungul liniilor
au loc cu o fracţiune foarte mică din perioada formei de undă
alternative. Din considerente practice, putem spune că tensiunea de-a
lungul unei linii de transmisie cu două conductoare, de frecvenţă joasă,
este egală şi în fază în oricare moment.

Acest tip de line poartă denumirea de /linie de transmisie scurtă/,
deoarece efectele propagării semnalelor sunt mult mai rapide decât
perioadele semnalelor transmise. Invers, o /linie electrică lungă/ are
un timp de propagare mult mai mare ce poate ajunge să fie multiplu al
perioadei semnalului transmis. O linie este considerată „lungă” atunci
când semnalul sursei „parcurge” cel puţin un sfert de perioadă (90 de
grade) înainte ca semnalul incident să ajungă la capătul liniei. Până în
acest moment, toate liniile electrice au fost considerate electric
scurte.

Să încercăm o explicaţie. Trebuie să exprimăm distanţa parcursă de o
undă de tensiune sau curent, în lungul liniei de transmisie, în funcţie
de frecvenţa sursei. Perioada unei forme de undă alternative cu o
frecvenţă de 60 Hz este de 16,66 ms. La viteza luminii, un semnal de
tensiune sau curent va parcurge o distantă de aproximativ 5 km. Dacă
factorul de viteză al liniei de transmisie este sub unu, viteza de
propagare va fi mai mică decât viteza luminii, prin urmare şi distanţa
parcursă va fi mai mică. Dar chiar şi dacă utilizăm un factor de viteză
mai mică, distanţa parcusă în acel interval va fi tot foarte mare.
Distanţa calculată pentru o anumită frecvenţa, poartă denumirea de
/lungime de undă/ a semnalului.

Formula de calcul a lungimii de undă este următoarea:

#+CAPTION: formula de calcul a lungimii de undă
[[./poze/12147.png]]

Considerând o linie lungă ca având o lungime de cel puţin 1/4 din
lungimea de undă, putem vedea de ce toate liniile folosite în circuitele
discutate au fost presupuse ca fiind linii electrice scurte. Pentru un
circuit la frecvenţa de 60 Hz, liniile de tensiune ar trebui să
depăşească 1.200 de kilometri în lungime, înainte ca efectele timpului
de propagare a semnalelor să devină importante. Cablurile ce realizează
conexiunea dintre difuzoare şi amplificator ar trebui să depăşească
lungimea de 7 kilometri pentru ca reflexiile acestuia să afecteze
suficient de mult semnalul audio de 10 kHz.

În cazul circuitelor de frecvenţă înaltă însă, lungimea liniei este
foarte importantă. Să considerăm ca şi exemplu un semnal radio de 100
MHz, lungimea sa de undă fiind de doar 3 m, chiar şi la viteza de
propagare maximă (factor de viteză 1). O linie de transmisie pentru
acest semnal este considerată lungă dacă depăşeşte lungimea de 0.75 m!
Mai mult, cu un factor de viteză de 0.66, această lungime critică devine
0.5 m!

Când o sursă electrică este conectată la sarcină printr-o linie de
transmisie scurtă, impedanţa sarcinii domină circuitul. Cu alte cuvinte,
când linia electrică este scurtă, impendaţa caracteristică a liniei are
un impact extrem de redus asupra performanţelor circuitului.

La conectarea unei surse la sarcină prin intermediul unei linii de
transmisie lungă, impedanţa caracteristică a liniei domină impedanţa
sarcinii. Cu alte cuvinte, liniile electrice lungi constituie componenta
principală a circuitului.

Cea mai eficientă metodă de minimizare a impactului lungimii liniilor de
transmisie asupra circuitului, este egalarea impedanţei caracteristice a
liniei cu impedanţa sarcinii. În acest caz, orice sursă de semnale
conectată la celălalt capăt al iniei va „vedea” exact aceeiaşi
impedanţă, şi va genera acelaşi curent în circuit, indiferent de
lungimea liniei. În această condiţie perfectă, lungimea liniei afectează
doar durata de timp necesară pentru transmiterii semnalului de la sursă
la sarcină. Totuşi, egalarea perfectă a impedanţelor nu este tot timpul
practică sau posibilă.

Sumar:

-  Atunci când perioada de transmitere a semnalului de curent sau
   tensiune este mult mai mare decât timpul de propagare al semnalului
   de-a lungul liniei de transmisie, spunem că linia este electric
   scurtă. Invers, când timpul de propagare este o fracţiune mai mare
   sau chiar un multiplu al perioadei semnalului transmis, spune că
   linia este electric lungă
-  Lungimea de undă a unui semnal reprezintă distanţa fizică pe care
   aceasta o poate parcurge pe durata unei perioade. Formula de calcul a
   lungii de undă este λ=v/f, unde „λ” reprezintă lungimea de undă, „v”
   este viteza de propagare iar „f” este frecvenţa semnalului
-  Ca şi regulă, lungimea liniei trebuie să fie mai mare decât un sfert
   (1/4) din lungimea de undă a semnalului pentru a fi considerată linie
   electrică lungă
-  Când la capătul unei linii de transmisie este conectatăo sarcină de
   impedanţă exact egală cu impedanţa caracteristică a linie, nu vor
   exista unde reflectată, şi prin urmare, nu vor exista nici efecte
   nedorite datorate lungimii liniei

** Unde staţionare şi rezonanţa

De câte ori există o diferenţă între impedanţa caracteristică a liniei
şi impedanţa sarcinii, vor apărea şi reflexii ale undelor. Dacă unda
incidentă este o formă de undă alternativă, aceste reflexii se vor
„amesteca” cu semnalele incidente, iar formele de undă produse poartă
numele de /forme de undă staţionare/.

Următoarea ilustraţie exemplifică modul în care o undă incidentă
triunghiulară se transformă într-o reflexie „în oglindă” după ce aceasta
ajunge la capătul liniei de transmisie (întrerupte). Linia de transmisă
este reprezentată în acest caz doar printr-o singură linie, pentru
simplitate. Unda incidentă se deplasează de la stânga la dreapta, iar
unda reflectată de la dreapta la stânga:

#+CAPTION: reflexia în oglindă a undei triunghiulare incidente într-o
#+CAPTION: linie electrică întreruptă
[[./poze/02372.png]]

Dacă adăugăm cele două forme de undă, descoperim că în lungul liniei se
formează de fapt o a treia formă de undă, staţionară:

#+CAPTION: reflexia în oglindă a undei triunghiulare incidente într-o
linie electrică întreruptă; formarea formei de undă staţionare ca sumă
#+CAPTION: dintre unda incidentă şi cea reflectată
[[./poze/02372.png]]

Cea de a treia undă, cea staţionară, reprezintă de fapt singura tensiune
din lungul liniei, fiind suma undelor incidente şi a undelor reflectate.
Amplitudinea sa instantanee oscilează, dar unda nu se propagă în
lungimea liniei precum celelalte două forme de undă. De observat că
punctele de pe linie, ce marchează amplitudinea zero a undei staţionare
(locul în care unda incidentă şi cea reflectată se anulează reciproc),
au tot timpul aceeiaşi poziţie:

#+CAPTION: unda staţionară nu se propagă în lungul liniilor de
#+CAPTION: transmisie
[[./poze/02376.png]]

Undele staţionare sunt destul de frecvent întâlnite în lumea
înconjurătoare. Să considerăm o coardă, legată la un capăt şi
„scuturată” la celălalt:

#+CAPTION: udele staţionare într-o bucată de sfoară legată la un capăt
#+CAPTION: şi mişcată la celălalt
[[./poze/02373.png]]

Atât nodurile (punctele unde vibraţia este foarte mică sau inexistentă),
cât şi antinodurilor (punctele unde vibraţia este maximă) rămân fixe
de-a lungul corzii. Efectul este şi mai pronunţăt când capătul liber
este mişcat la frecvenţa corectă. Corzile fixe prezintă acelaşi
comportament. Diferenţa majoră este că aceasta vibrează la frecvenţa sa
„corectă” pentru maximizarea efectului undelor staţionare:

#+CAPTION: vibraţia coardei fixe
[[./poze/02374.png]]

Sumar:

-  
-  

