#+TITLE: Experimente
#+INCLUDE: "./settings.org"
#+HTML_HEAD: <link rel="stylesheet" type="text/css" href="https://gongzhitaao.org/orgcss/org.css"/>

* Concepte de baza
:PROPERTIES:
:CUSTOM_ID: concepte-de-baza
:END:
  
** Măsurarea tensiunii
:PROPERTIES:
:CUSTOM_ID: masurarea-tensiunii
:END:

*** Multimetrul analogic şi digital

Multimetrul este un instrument electric cu ajutorul căruia se poate
măsura tensiunea, curentul şi rezistenţa. Multimetrele digitale dispun
de afişaje digitale, precum ceasurile digitale, pentru indicarea acestor
mărimi. Multimetrele analogice indică mărimile de mai sus prin
intermediul unui ac indicator în lungul unei scale gradate.

#+CAPTION: multimetru analogic şi digital
[[./poze/05035.png]]

Multimetrele analogice sunt de obicei mai ieftine decât variantele
digitale. De asemenea, ele sunt mult mai utile pentru începători, ca şi
instrument de învăţare. Dacă aveţi posibilitatea, cumpăraţi un
multimetru analogic înainte de a achiziţiona unul digital. Până la urmă,
ar fi bine să posedaţi ambele tipuri de aparate pentru realizarea
acestor experimente.

*** Scopul experimentului

În toate experimentele prezentate în această carte vom folosi un anumit
echipament de test pentru determinarea unor aspecte ale electricităţii
ce nu le putem vedea, simţi, auzi, gusta sau mirosi direct.
Electricitatea, cel puţin în cantităţi mici, nu poate fi sesizată de
corpul uman. Din acest motiv, cel mai important „ochi” din domeniul
electricităţii şi al electronicii pe care îl veţi folosi va fi
multimetrul. În acest experiment aşadar, ne vom familiariza cu măsurarea
tensiunii.

Multimetrul pe care l-aţi achiziţionat are mai mult ca sigur nişte
instrucţiuni de bază. Citiţi-le cu atenţie înainte de al utiliza! Dacă
multimetrul este digital, va necesita o baterie pentru funcţionare. Dacă
este analogic, nu aveţi nevoie de o baterie pentru funcţionarea lui.

Unele multimetre digitale au o ajustare automată. Un astfel de
instrument are doar câteva poziţii pe care le putem selecta. Cele cu
ajustare manuală au mai multe poziţii pentru fiecare mărime de bază:
câteva poziţii pentru tensiune, câteva pentru curent şi câteva pentru
rezistenţă. Auto-ajustarea este domeniul aparatelor de măsură mai
scumpe, fiind analoage maşinilor cu schimbător automat. Un astfel de
aparat de măsură „schimbă vitezele” automat pentru indentificarea celui
mai bun domeniu de măsură în cazul fiecărei măsurători.

*** Bateria electrică

Poziţionaţi selectorul multimetrului vostru pe poziţia de curent
continuu (DC), pe cea mai mare valoare disponibilă. În această situaţie,
multimetrul îndeplineşte funcţia de voltmetru. Aduceţi sonda roşie în
contact cu borna pozitivă (+) a bateriei, iar sonda neagră cu borna
negativă (-). Aparatul de măsură ar trebui acum să vă indice o anumită
valoare. Inversaţi contactele (poziţia sondelor) între ele dacă
indicaţia aparatului de măsură este negativă. În cazul unui multimetru
analogic, o valoare negativă este observată prin deplasarea acului
indicator în stânga, şi nu în dreapta.

#+CAPTION:
[[./poze/05036-1.png]]

Dacă aveţi un multimetru manual, iar selectorul a fost pus pe cea mai
mare valoare, indicaţia acestuia va fi slabă. Deplasaţi selectorul la
următorul nivel inferior, şi reconectaţi bateria. Indicaţia ar trebui să
fie mai puternică acum. Pentru obţinerea celor mai bune rezultate,
mutaţi selectorul pe valoarea cea mai mică, dar astfel încât să nu
depăşiţi scara de măsură a aparatului. Un multimetru digital va indica o
astfel de „abatare” prin notaţia „OL” sau o serie de linii întrerupte,
în funcţie de model. Măsuraţi mai multe tipuri de bateri pentru a vă
obişnui cu selectarea poziţiilor optime.

Ce se întâmplă dacă atingeţi doar o sondă la un singur capăt al
bateriei? Cum ar trebui să conectăm aparatul de măsură la bornele
bateriei pentru a obţine o indicaţie? Ce ne spune acest lucru despre
utilizarea voltmetrului şi despre natura tensiunii? Există tensiune
într-un singur punct?

*** Măsurarea căderii de tensiune produsă de un LED

Luaţi din nou multimetrul, şi poziţionaţi selectorul pe cea mai mică
valoare (DC). Atingeţi cu cele două sonde terminalii unui LED. Un LED,
este un dispozitiv proiectat astfel încât să producă lumină la trecerea
unui curent foarte mic prin el. Dar LED-urile pot şi să /genereze/ o
tensiune de curent continuu când sunt expuse la lumină, asemănător unei
celule solare. Îndreptaţi LED-ul spre o sursă puternică de lumină, cu
multimetrul conectat la bornele acestuia. Observaţi indicaţia aparatului
de măsură:

#+CAPTION: multimetru şi LED
[[./poze/05037.png]]

Bateriile generează tensiune electrică prin intermediul reacţiilor
chimice. Când o baterie „moare”, acest lucru înseamnă de fapt că
resursele sale chimice s-au terminat. Un LED, pe de altă parte, nu se
bazează pe o formă de energie internă pentru generarea tensiunii
electrice. Acesta /transformă/ energia optică în energie electrică.
Atâtă timp cât va exista o sursă de lumină întreptată asupra acestuia,
LED-ul va produce tensiune.

*** Generatorul electric

O altă sursă potenţială de tensiune electrică prin transformarea
energiei este generatorul. Luaţi un motor mic de curent continuu. Acesta
se găseşte de obicei în jucării sau alte dispozitive electrice de mici
dimensiuni, de unde îl puteţi „împrumuta”, sau îl puteţi cumpăra ca
atare. Orice motor funcţionează ca şi generator dacă învărtim axul
acestuia.

Conectaţi voltmetrul vostru la bornele motorului, la fel ca în cazul
LED-ului sau al bateriei. Învârţiţi axul motorului cu mână. Aparatul de
măsură ar trebui să indice o cădere de tensiune. Dacă nu puteţi ţine
ambele sonde pe bornele bateriei, puteţi folosi terminali tip crocodil,
astfel:

#+CAPTION: multimetru şi motor electric
[[./poze/05038.png]]

Puteţi determina relaţia dintre tensiune şi viteza de rotaţie a axului?
Ce se întâmplă cu indicaţia voltmetrului dacă măriţi viteza acestuia?
Inversaţi apoi direcţia de rotaţie. Rezultatul este schimbarea
polarităţii căderii de tensiune create de generator. Voltmetrul indică
polaritatea prin intermediul direcţiei acului indicator (stânga sau
dreapta, aparat analog) sau prin semn (plus sau minus, aparat digital).

Când sonda roşie este pozitivă (+) iar cea neagră negativă (-),
voltmetrul va indica „direcţia” normală a căderii de tensiune. Dacă
polaritatea tensiunii aplicate este inversă (negativ pe sonda roşie şi
pozitiv pe cea neagră), indicaţia aparatului de măsură va fi „inversă”.

** Măsurarea rezistenţei
:PROPERTIES:
:CUSTOM_ID: masurarea-rezistentei
:END:

*** Scopul experimentului

Experimentul următor descrie modul în care putem măsura rezistenţa unor
obiecte. Nu trebuie neapărat să aveţi toate obiectele descrise mai jos
pentru a învăţa efectiv despre rezistenţa. De asemenea, puteţi încerca
şi cu alte obiecte. Totuşi, nu măsuraţi /niciodată/ rezistenţa unui
obiect sau circuit alimentat (aflat în funcţionare). Cu alte cuvinte,
/nu/ încercaţi să măsuraţi rezistenţa unei baterii sau a oricărei surse
substanţiale de tensiune folosind un multimetru setat pe funcţia
„rezistenţă” (Ω). Neluarea în considerare a acestei atenţionări va duce
cel mai posibil la distrugerea aparatului de măsură şi eventual la
rănirea personală.

*** Exemplificare conceptului de puncte electric comune

Setaţi multimetrul pe funcţia „Ω”, pe cea mai mare valoare disponibilă.
În această situaţie, multimetrul îndeplineşte funcţia de ohmmetru.
Atingeţi cele două sonde (neagră şi roşie) una de celalaltă. În acest
caz, ohmmetrul ar trebui să indice o rezistenţă de 0 Ω. Dacă folosiţi în
schimb un multimetru analogic, veţi observa o deplasare maximă a acului
indicator în partea dreaptă.

Multimetrul poate fi folosit şi pentru detectarea stării de continuitate
a circuitului, nu doar pentru măsurarea efectivă a valorilor rezistive.
Putem testa, de exemplu, continuitatea unui fir electric prin conectarea
celor două sonde la capetele acestuia. Ce se întâmplă cu indicaţia
aparatului de măsură în acest caz? Ce putem spune despre un astfel de
conductor electric dacă acul indicator al ohmmetrului nu s-ar deplasa
deloc?

De menţionat, că multimetrele digitale, setate pe ohmmetru, indică lipsa
continuităţii electrice dintr-un conductor sau component printr-un
afişaj non-numeric. Unele model afişează „OL” (din engleză, Open Loop -
circuit deschis), iar altele o serie de linii întrerupte.

Folosiţi multimetrul vostru pentru a determina continuitatea unei plăci
electronice de test: un dispozitiv utilizat pentru construirea temporară
a circuitelor. Folosiţi conductori subţiri de cupru, inseraţi în
locurile libere de pe placă, pentru a putea conecta sondele aparatului
de măsură la placă. Testaţi continuitatea lor.

#+CAPTION: măsurarea continuităţii unei plăci electronice de test
[[./poze/05041.png]] 
#+CAPTION: măsurarea continuităţii unei plăci
#+CAPTION: electronice de test
[[./poze/05042.png]]

Un concept foarte important în teoria electricităţii, strâns legat de
cel al continuităţii, este cel al punctelor comune din punct de vedere
electric. Punctele electrice comune, sunt puncte de contact dintr-un
circuit sau dispozitiv, ce posedă o rezisenţă electric neglijabilă
(extrem de mică) între ele.

Putem spune, prin urmare, conform experimentului de mai sus, că punctele
verticale de o placă de test sunt comune din punct de vedere electric.
Acest lucru se datorează faptului că există continuitate electrică între
ele. Asemanător, punctele orizontale nu sunt electric comune, deoarece
nu există continuitate electrică între ele.

Acest concept, de puncte comune, este foarte important de stăpânit.
Motivul constă în faptul că exista câteva aspecte legate de tensiune ce
au legătură directă cu acest concept, şi sunt foarte importante pentru
analiza circuitelor şi depanarea lor. De exemplu, între două puncte
electric comune, nu va exista niciodată o cădere de tensiune
(substanţială).

*** Măsurarea unui rezistor

Alegeţi, de exemplu, un rezistor de 10 kΩ dintr trusa voastră. Valoarea
rezistenţei este indicată printr-o serie de bezi colorate: maro, negru,
portocaliu şi încă o culoare reprezentând precizia rezistorului: auriu
(+/- 5%) sau argintiu (+/- 10%). Se consideră că rezistorii fără culoare
de precizie au de fapt o precizie de +/- 20%. Alţi rezistori pot avea
cinci bezi colorate pentru indicarea valorii şi a preciziei. În acest
caz, culorile pentru un rezistor de 10 kΩ (10.000 Ω) vor fi: maro,
negru, negru, roşu si o culoare de precizie.

Conectaţi sondele aparatului de măsură la terminalii (bornele)
rezistorului conform figurii de mai jos, şi observaţi afişajul
aparatului:

#+CAPTION: măsurarea unui rezistor
[[./poze/05040.png]]

Dacă acul indicator se află foarte aproape de valoare de zero, va trebui
să alegeţi o altă scară de măsură (mai mică), la fel ca în cazul
măsurării unei tensiuni.

Dacă folosiţi un multimetru digital, ar trebui să vedeţi o cifră foarte
aproape de 10 pe afişaj, şi un semn „k” mic în partea dreaptă. Acesta
semnifică prefixul „kilo”, sau 1.000. Asemănător, încercaţi diferite
scări de măsură prin intermediul selectorului, pentru a vedea care
dintre ele oferă cea mai bună indicaţie.

Inversaţi acum sondele ohmmetrului între ele. Se modifică în acest caz
indicaţia aparatului de măsură în vreun fel? Ce ne spune acest lucru
despre rezistenţa unui rezistor? Ce se întâmplă dacă conectăm doar o
singură sondă la unul dintre terminalii rezistorului? Ce ne spune acest
lucru despre natura rezistenţei şi despre felul în care este ea
măsurată? Cum se compară aceste rezultate cu rezultatele obţinute la
măsurarea tensiunii?

În timp ce realizaţi măsurătoarea propriu-zisă, încercaţi să nu atingeţi
ambele sonde cu degetele. Dacă faceţi acest lucru, veţi măsura în
realitate combinaţia paralelă dintre rezistor şi corp. Acest lucru
determină o indicaţie mai mică a ohmmetrului decât ar trebui în mod
normal. Pentru măsurarea unei rezistenţe de 10 kΩ, eroarea va fi minimă,
dar s-ar putea să fie mult mai mare dacă măsurăm alţi rezistori.
Încercaţi acest lucru dacă dispuneţi de mai mulţi rezistori, de mărimi
şi precizii diferite.

*** Măsurarea rezistenţei corpului

Puteţi măsură în siguranţa rezistenţa propriului vostru corp. Ţineţi
vârful uneia dintre sonde între degetele de la mâna, iar sonda cealaltă
cu degetele de la cealaltă mână. Ţineţi vârful sondelor în lungime, şi
nu le prindeti exact de vârf. Observaţi indicaţia ohmmetrului. Corpul
are de obicei o rezistenţa mai mare de 10.000 de ohmi între cele două
mâini. Ar trebui să obţineţi o valoare aproximativ egală cu aceasta.

Umeziţi-vă degetele cu apă, şi remăsuraţi rezistenţa corpului cu
ohmmetrul. Ce impact are acest lucru asupra indicaţiei aparatului.
Umeziţi-vă apoi degetele în apa sărată şi remăsuraţi rezistenţa. Ce
impact are acest lucru asupra rezistenţei corpului vostru?

Rezistenţa electrică este frecarea întâmpinată de electroni pe măsură ce
aceştia se deplasează printr-un obiect. Cu cât rezistenţa dintre două
puncte este mai mare, cu atât deplasarea electronilor între acele două
puncte este mai dificilă. Cunoscând faptul că electrocutarea este
cauzată de o deplasarea importantă de electroni prin corpului victimei,
o creştere a rezistenţei corpului este o măsură excelentă de prevenire a
accidentelor neplăcute.

*** Măsurarea rezistenţei diodei

Măsuraţi rezistenţa unei diode cu un ohmmetru. Încercaţi să inversaţi
modul de conectare al sondelor pe terminalii diodei şi remăsuraţi
rezistenţa. Care este diferenţa dintre diodă şi rezistenţa din acest
punct de vedere?

*** Măsurarea rezistenţei grafitului

Luaţi o foaie de hârtie şi trasaţi o linie groasă cu un creion (nu cu
pix!). Măsuraţi rezistenţa liniei cu ajutorul ohmmetrului, poziţionând
sondele la capătului liniei astfel:

#+CAPTION: măsurarea rezistenţei grafitului
[[./poze/05043.png]]

Aduceţi vârful sondelor mai aproape una de celaltă, dar menţinând
contactul cu linia. Ce se întâmplă cu rezistenţa în acest caz, creşte
sau scade? Dacă rezultatele sunt incompatibile, va trebui să retrasaţi
linia, astfel încât densitatea ei să fie consistentă. Ce vă spune acest
lucru despre legătura dintre rezistenţăşi lungimea unui material
conductor?

*** Masurarea rezistenţei unei celule fotovoltaice

Conectaţi sondele aparatului de măsură la bornele unei celule
fotovoltaice de. Măsuraţi varianţia rezistenţei datorată diferitelor
expuneri la lumină. Asemănător experimentului cu LED, este indicat să
folosiţi conductori cu crocodili pentru realizarea conexiuni
componentului. În acest fel, puteţi ţine celula fotovoltaică în
apropierea unei surse de lumină şi schimba în acelaşi timp scara
aparatului:

#+CAPTION: măsurarea rezistenţei unei celule fotovoltaice
[[./poze/05044.png]]

Experimentăţi cu măsurarea rezistenţei diferitelor tipuri de materiale.
Aveţi însă grijă să nu folosiţi ohmmetrul pe un component aflat sub
tensiune, precum o baterie, de exemplu. Puteţi măsură rezistenţa
următoarelor materiale, de exemplu: plastic, lemn, metal, apă curată,
apă murdară, apă sărată, sticlă, diamant (de pe un inel), hârtie,
cauciuc şi hârtie.

** Realizarea unui circuit simplu
:PROPERTIES:
:CUSTOM_ID: realizarea-unui-circuit-simplu
:END:

*** Scopul experimentului

În cele ce urmează vom realiza un circuit simplu, format dintr-un bec şi
o baterie, precum cel prezentat în figura de mai jos:

#+CAPTION: circuit electric rezitiv simplu
[[./poze/05045.png]]

Practic, circuitul nostru va arăta astfel:

#+CAPTION: circuit electric rezitiv simplu
[[./poze/05046.png]]

Acesta reprezintă de fapt cel mai simplu circuit pe care îl vom studia
în întreg volumul: o baterie şi un bec. Conectaţi becul la baterie,
conform figurii de mai sus. Acesta ar trebui sa se aprindă în cazul în
care ambele se află în stare de funcţionare, iar tensiunea bateriei este
suficientă pentru a-l aprinde.

În cazul în care există o discontinuitate (circuit deschis), indiferent
în ce parte a circuitului, becul nu se va aprinde. /Nu/ contează locul
apariţiei unei astfel de discontinuităţi. Experimentaţi cu scenariile
prezentate mai jos ca să vă convingeţi de acest lucru:

#+CAPTION: discontinuitatea unui circuit electric
[[./poze/05047.png]]
#+CAPTION: discontinuitatea unui circuit electric
[[./poze/05048.png]]
#+CAPTION: discontinuitatea unui circuit electric
[[./poze/05049.png]]
#+CAPTION: discontinuitatea unui circuit electric
[[./poze/05050.png]]

*** Desfăşurarea experimentului

Folosind multimetrul setat pe poziţia DC, măsuraţi căderea de tensiune
la bornele bateriei, la bornele becului şi la capetele firului de
scurt-circuit. Familiarizaţi-vă cu valorile normale ale tensiuni într-un
cirucit aflat în funcţionare.

Acum, întrerupeţi circuitul şi remăsuraţi tensiune între aceleaşi seturi
de puncte. Opţional, măsuraţi tensinea în locul întreruperii
circuitului, astfel:

#+CAPTION: discontinuitatea unui circuit electric
[[./poze/05051.png]]

Ce tensiuni sunt similare tensiunilor de dinainte? Ce tensiuni sunt
diferite după introducerea întreruperii? Ce cantitate de tensiune se
regăseşte la locul întreruperii? Care este polaritatea căderii de
tensiune de la locul întreruperii, indicată de aparatul de măsură?

Refaceţi circuitul prin reconectarea bateriei la bec, şi întrerupeţi
circuitul în alt loc. Măsuraţi din nou căderile de tensine.
Familiarizaţi-va cu valorile tensiunilor într-un circuit deschis.

Realizaţi acelaşi circuit pe o placă de test. Aveţi grijă să introduceţi
becul şi firele pe placă astfel încât să există contact între ele
(continuitatea circuitului). Exemplul de mai jos este doar un exemplu,
şi nu reprezintă singura modalitate de realizare a unui circuit pe
placă:

#+CAPTION: circuit electric pe o placă de test
[[./poze/05052.png]]

Experimentaţi cu diferite configuraţii ale circuitului pe placa de test.
Dacă întâmpinaţi o situaţie în care becul nu se aprinde, iar firele
conductoare se încălzesc, aveţi probabil de a face cu un scurt-circuit.
Cu alte cuvinte, există un drum cu o rezistenţă mai mică decât a
becului. Curentul va „prefera” acest drum în detrimentul becului. Să
vedem un astfel de exemplu:

#+CAPTION: circuit electric pe o placă de test; scurt-circuit
[[./poze/05053.png]]

Şi un exemplu tipic de scurt-circuit /accidental/ realizat de obicei de
cei care nu sunt familiarizaţi încă cu folosirea plăcii de test:

#+CAPTION: circuit electric pe o placă de test; scurt-circuit
[[./poze/05054.png]]

Vă daţi seama de unde rezultă scurt-circuitul? Astfel de scenarii
trebuie însă evitate cu orice preţ, întrucât scurt-circuitele pot duce
la distrugeri materiale şi vătămări corporale.

Puteţi de asemenea realiza circuitul de mai sus folosindu-vă de o
regletă de borne:

#+CAPTION: circuit electric pe o regletă de borne
[[./poze/05055.png]]

** Măsurarea curentului
:PROPERTIES:
:CUSTOM_ID: masurarea-curentului
:END:

*** Scopul experimentului

Următorul experiment are ca principal scop realizarea şi înţelegearea
circuitului de mai jos:

#+CAPTION: circuit electric simplu
[[./poze/05056.png]]

Practic, circuitul de mai sus arată astfel:

#+CAPTION: circuit electric simplu
[[./poze/05057.png]]

*** Atenţie la scurt-circuitarea accidentală a ampermetrului

Cea mai uitilizată metodă de măsurare a curentului constă în
întreruperea circuitului şi introducerea unui ampermetru în serie cu
circuitul. În acest fel toţi electroni ce trec prin circuitu, vor trebui
să treacă şi prin ampermetru. Deoarece măsurarea curentului în acest fel
necesită introducerea aparatului de măsură în circuit, acest tip de
măsurătoare este mai dificilă decât măsurarea tensiunii sau a
rezistenţei.

Unele multimetre digitale, precum cel din figură, sunt prevăzute cu un
conector separat pentru măsurarea curentului. Introduceţi sonda roşie în
acest conector, marcat cu „A”.

În mod ideal, la bornele unui ampermetrului introdus în serie într-un
circuit, nu va exista cădere de tensiune. Cu alte cuvinte, acesta se
comportă precum un fir conductor, prezentând o rezistenţa foarte mică de
la un capăt la celălalt. Prin urmare, un ampermetru se va comporta
precum un scurt-circuit dacă este conectat în paralel cu o sursă
substanţială de tensiune. Nu încercaţi totuşi să faceţi acest lucru.
Curentul foarte mare rezultat poate duce la distrugerea aparatului:

#+CAPTION: scurt-circuitarea ampermetrului
[[./poze/05058.png]]

Ampermetrele sunt de obicei protejate împotriva unor astfel de scenarii
prin intermediul unei siguranţe fuzibile localizate în interiorul
carcasei. Încercaţi însă să evitaţi astfel de scenarii.

Puteţi verifica starea siguranţei fuzibile interne a multimetrului
trecând pe „Ω” (măsurare rezistenţe), şi măsurând continuitatea între
cele două sonde (şi prin siguranţa fuzibilă), astfel:

#+CAPTION: circuit electric simplu
[[./poze/05059.png]]

*** Desfăşurarea experimentului

Realizaţi circuitul de mai sus constând dintr-o baterie şi un bec
folosindu-vă de fire conductoare adiţionale. Utilizaţi aceste fire
pentru conectarea becului la baterie. Verificaţi dacă becul se aprinde
înainte de a conecta şi ampermetrul în circuit. Întrerupeţi apoi
circuitul într-un anumit punct, şi conectaţi ampermetrul între cele două
puncte rămase libere după deschiderea curentului, Măsuraţi valoarea
curentului.

Ca de obicei, daca aparatul de măsură pe care îl folosiţi este manual,
selectaţi la început valoarea cea mai mare a scalei. Mutaţi selectorul
pe poziţii mai joase până când obţineţi cea mai precisă măsurătoare,
având grijă să nu depăşiţi scare. Dacă indicaţia este „inversă” (acul
indicator deplasat în stânga, sau o valoare negativă pe afişaj),
inversaţi sondele între ele şi încercaţi din nou. Când ampermetrul
indică o citire normală (nu inversă), electronii intră prin sonda neagră
şi ies prin sonda roşie. Acesta este modul de determinare al direcţiei
curentului folosind un aparat de măsură.

Pentru o baterie de 6 V şi un bec mic, curentul prin circuit este de
ordinul miliamperilor (mA). Multimetrele digitale arată de obicei acest
lucru printr-un mic „m” în partea dreaptă a afişajului.

Încercaţi să întrerupeţi circuitul în alt punct, şi conectaţi
ampermetrul între acele puncte. Ce puteţi spune despre valoarea
curentului? De ce credeţi că se întâmplă acest lucru?

Refaceţi circuitul pe o placă de test, astfel:

#+CAPTION: circuit electric pe placa de test
[[./poze/05052.png]]

Este foarte posibil ca în acest moment să nu vă daţi seama cum aţi putea
conecta un ampermetru la o placă de test. Cum putem conecta ampermetrul
pentru a măsura întreaga cantitate de curent şi a nu crea un
scurt-circuit. Realizaţi circuitul de mai jos:

#+CAPTION: circuit electric pe placa de test
[[./poze/05060.png]]

Din nou, măsuraţi valoarea curentului prin diferite fire ale acestui
circuit. Urmaţi aceleaşi metode precum cele de mai sus. Ce observaţi în
legătură cu aceste măsurători? Rezultatele măsurătorilor realizate pe
placa de test ar trebui să fie identice cu rezultate obţinute fără placa
de test, din exemplul precedent.

Dacă ar fi să construim circuitul de mai sus pe o regletă de borne,
rezultatul ar fi similar:

#+CAPTION: circuit electric pe regleta de borne
[[./poze/05061.png]]

** Legea lui Ohm (experiment)
:PROPERTIES:
:CUSTOM_ID: legea-lui-ohm-(experiment)
:END:

*** Scopul experimentului

În acest experiment vom încerca să ilustrăm „funcţionarea” legii lui
Ohm, construind circuitul de mai jos:

#+CAPTION: circuit electric simplu
[[./poze/05062.png]]

Practic, circuitul va arăta astfel:

#+CAPTION: circuit electric simplu
[[./poze/05063.png]]

*** Desfăşurarea experimentului

Alegeţi un rezistor din trusa voastră. Măsuraţi rezistenţa lui cu
ajutorul multimetrului. Notaţi-vă rezultatul pentru a-l putea folosi pe
viitor.

Construiţi un circuit format dintr-o baterie şi un rezistor. În figură,
circuitul este realizat cu ajutorul unei reglete de borne, dar orice
mijloc de realizare a circuitului este la fel de bun. Setaţi multimetrul
pe scara de tensiune apropiată şi măsuraţi căderea de tensiune la
bornele rezistorului în timp ce este alimentat de la baterie. Notaţi-vă
acest rezultat pentru a-l putea folosit mai departe, alături de valoarea
rezistenţei de mai sus.

Poziţionaţi selectorul multimetrului pe cea mai mare scară de curent
disponibilă. Deschideţi circuitul şi conectaţi ampermetrul între cele
două puncte libere. Ampermetrul va fi acum în serie cu bateria şi
rezistorul. Selectaţi cea mai bună scară de tensiune: cea care dă cea
mai precisă indicaţie a curentului, fără a depăşi scara. Notăţi şi
această valoare a curentului alături de valoarea rezistenţei şi a
tensiunii.

Luaţi valorile pentru tensiune şi rezistenţa măsurate mai sus şi
aplicaţi legea lui Ohm pentru a determina valoarea curentului din
circuit. Comparaţi valoarea astfel calculată cu valoarea măsurată cu
ajutorul multimetrului:

I = E / R

unde, E = tensiunea în volţi I = curentul în amperi R = rezistenţa în
ohmi

Asemănător, luaţi valorile măsurate pentru tensiune şi curent şi
aplicaţi legea lui Ohm pentru calcularea rezistenţei circuitului.
Comparaţi valoarea obţinută cu cea măsurată cu ajutorul multimetrului:

R = E / I

Şi, în sfârşit, luaţi valorile măsurate mai sus pentru rezistenţa şi
curent şi aplicaţi legea lui Ohm pentru calcularea tensiunii
circuitului. Comparati valoarea calculată cu cea măsurată:

E = IR

Rezultatele obţinute prin măsurări şi prin calcul ar trebui să fie
foarte apropiate, pentru toate cele trei situaţii. Orice diferenţă între
respectivele valori ale tensiunii, curentului sau rezistenţei se
datorează mai mult ca sigur erorilor aparatului de măsură. Totuşi,
aceste diferenţe ar trebui să fie mici, cel mult câteva procente.
Desigur, unele aparate de măsură sunt mai precise decât altele.

Înlocuiţi rezistorul din circuitu cu alţi rezistori de mărimi diferite.
Refaceţi măsurătorile de rezistenţă, tensiune şi curent. Refaceţi apoi
calculele pentru aceste mărimi (cei trei paşi de mai sus). Observaţi
relaţia matematică simplă dintre variaţia rezistenţei şi variaţia
curentului din circuit. Tensiunea ar trebui însă să rămână aproximativ
egală pentru oricare din rezistorii introduşi în circuit, deoarece
acesta este rolul unei baterii: să menţină o cădere de tensiune
constantă între bornele sale.

** Rezistenţa non-liniară
:PROPERTIES:
:CUSTOM_ID: rezistenta-non-liniara
:END:

*** Scopul experimentului

Vom încerca în cele ce urmează să arătăm că, în unele cazuri, valoarea
rezistenţei nu este constantă. Pentru soluţionarea „misterului”
variaţiei rezistenţei, vom face apel la „metoda ştiinţifică”. Pe
parcurs, vom realiza circuitul de mai jos:

#+CAPTION: circuit electric simplu
[[./poze/05064.png]]

Practic, circuitul de mai sus va arăta astfel:

#+CAPTION: circuit electric simplu
[[./poze/05065.png]]

*** Desfăşurarea experimentului

Măsuraţi rezistenţa becului cu ajutorul multimetrului. Valoarea acestei
rezistenţe se datorează filamentului subţire din interiorul becului.
Rezistenţa acestuia este semnificativ mai mare decât rezistenţa unui
conductor normal, dar mai mică decât a oricărui rezistor din
experimentele precedente. Notaţi-vă această valoare a rezistenţei pentru
utilizarea ei ulterioară.

Construiţi un circuit format dintr-o baterie şi un bec. Selectaţi o
scară de tensiune apropiată şi măsuraţi căderea de tensiune la bornele
becului când acesta este alimentat (aprins). Notaţi-vă şi această
valoare, lângă cea a rezistenţei.

Setaţi-vă multimetrul pe cea mai mare scară de curent disponibilă.
Deschideţi circuitul şi conectaţi ampermetrul între capetele libere ale
circuitului deschis. Ampermetrul este acum parte din circuit, fiind
legat în serie cu bateria şi becul. Selectaţi cea mai bună scară de
curent. Notaţi-vă si această valoare a curentului alături de celelalte
două valori de mai sus.

Luaţi valorile tensiunii şi rezistenţei obţinute la măsurătorile de mai
sus şi aplicaţi legea lui Ohm pentru calcularea curentului din circuit.
Comparaţi această valoare calculată cu valoarea măsurată a curentului
din circuit:

I = E / R

Ceea ce ar trebui să observaţi este existenţa unei diferenţe între
curentul măsurat şi cel calculat. Valoarea calculată este mult mai mare.
De ce se întâmplă acest lucru?

Pentru a face lucrurile şi mai interesante, încercaţi să măsuraţi din
nou rezistenţa becului, folosind de această dată un alt model de
multimetru (dacă dispuneţi de unul, desigur). Va trebui să scoateţi
becul din circuit pentru a putea face o astfel de măsurătoare, deoarece
tensiunile existente în exteriorul aparatului de măsură afectează
valorile măsurate ale rezistenţei. Aceasta este o regulă generală pe
care va trebui să o ţineţi minte: măsuraţi rezistenţa doar după ce
componentul respectiv nu mai este alimentat cu energie electrică!

Folosind un ohmmetru diferit, valoarea rezistenţei becului va fi
probabil diferită. Acest comportament este foarte diferit de cel al
rezistorilor din ultimul experiment. De ce se întâmplă acest lucru? Ce
anume ar putea influenţa rezistenţa filamentului lămpii, şi care e
diferenţa dintre cele două condiţii, aprind şi stins? De asemenea, care
e diferenţa între măsurătorile efectuate cu diferite tipuri de aparate
de măsură? De ce se întâmplă acest lucru?

Problema de mai sus este un foarte bun exemplu de aplicare a metodei
ştiinţifice. Dacă aţi găsit un posibil răspuns pentru variaţia
rezistenţei becului între cele două condiţii, aprins şi stins, încercaţi
să reproduceţi această scenariul respectiv prin alte mijloace. De
exemplu, aţi putea presupune că rezistenţa becului variază datorită
expunerii la lumină (propria ei lumină, când becul este aprins). Această
variaţie ar putea prin urmare explica variaţia dintre curenţii măsuraţi
şi cei calculaţi. Dacă acesta este cazul, încercaţi să expuneţi becul la
o sursă de lumină externă. Măsuraţi apoi rezistenţa acestuia. Dacă
observaţi o diferenţă substanţială a rezistenţei între cele două
scenarii, atunci ipoteza voastră s-ar putea să fie adevărată, deoarece
aţi demonstrat-o experimental. În caz contrar, ipoteza voastră s-a
dovedit falsă. Acest lucru înseamnă că există o altă cauză pentru
variaţia rezistenţei. Care este aceasta?

** Disiparea puterii
:PROPERTIES:
:CUSTOM_ID: disiparea-puterii
:END:

*** Scopul experimentului

Pentru realizarea acestui experiment, veţi avea nevoie de doi rezistori
cu o putere de 0,25 W: unul de 10 Ω şi celălalt de 330 Ω. Nu folosiţi o
baterie mai mare de 6 V. Este indicat ca termometrul utilizat să fie cât
mai mic cu putinţă, pentru a putea măsura rapid căldura produsă de
rezistor.

Scopul acestui experiment este familiarizarea cu legea lui Joule,
importanţa puterii nominale a componentelor precum şi importanţa
punctelor electric comune. Circuit pe care îl vom realiza este
următorul:

#+CAPTION: circuit electric simplu
[[./poze/05122.png]]

Practic, circuitul va arăta conform figurii de mai jos. Atenţie însă, nu
ţineţi rezistorul între degete atunci când este alimentat.

#+CAPTION: circuit electric simplu
[[./poze/05123.png]]

*** Realizarea circuitului şi a măsurătorilor

Măsuraţi valoarea fiecărui rezistor cu ohmmetrul. Notaţi-vă valorile
obţinute pentru a le putea folosi în viitor.

Conectaţi rezistorul de 330 Ω la bateria de 6 V, precum în figura de mai
sus. Folosiţi conductori adiţionali. Conectaţi prima dată conductorii de
legătură la terminalii rezistorului. Conectaţi apoi (şi nu înainte!)
conductorii la baterie. Putem evita astfel atingerea suprafeţei
rezistorului atunci când acesta este alimentat.

Poate vă întrebaţi de ce am încerca să evităm contactul cu suprafaţa
rezistorului când acesta este alimentat. Răspunsul este că acesta se va
încălzi. Acesta este şi motivul pentru care avem nevoie de un
termometru, pentru a măsură această temperatură.

Cu rezistorul de 330 Ω conectat la baterie, măsuraţi tensiunea cu
ajutorul voltmetrului. Putem realiza acest lucru în mai multe feluri.
Tensiunea poate fi măsurată direct la bornele bateriei, sau direct la
bornele rezistorului. Tensiunea bateriei este aceiaşi cu tensiunea la
bornele bateriei în circuitul de faţă. Încercaţi să măsuraţi tensiunea
în ambele puncte pentru a vă lămuri că acest lucru este adevărat. Acesta
este un principiu al punctelor electric comune, ceea ce avem şi în
circuitul de mai jos:

#+CAPTION: circuit electric simplu
[[./poze/05124.png]]

*** Calcularea puterii disipate

Acum că avem toate datele necesare (rezistenţa, tensiune şi curent),
putem calcula puterea disipată. Putem folosi oricare dintre cele trei
relaţii - cunoscute sub numele de „legea lui Joule” - cunoscând cel
puţin două valori dintre cele trei enumerate mai sus:

P = IE; P = I^{2}R; P = E^{2} / R

Încercaţi să calculaţi puterea disipată în acest circuit, folosindu-vă
de cele trei valori măsurate mai sus. Indiferent de formula pe care o
aplicaţii, rezultatul va fi aproximativ acelaşi. Presupunând că avem o
baterie de 6 V şi un rezistor de 330 Ω, puterea disipată va fi de 0,109
W, sau 109 mW. Din moment ce puterea nominală a rezistorului
(specificată de producător) este de 0,25 W sau 250 mW, rezistorul nostru
poate disipa fără probleme o putere de 109 mW. Fiindcă valoarea efectivă
a puterii este aproximativ jumătate din puterea nominală, rezistorul se
va încălzi putin, dar nu se va supra-încălzi. Atingeţi mijlocul
rezistorului cu vârful termometrului. Care este temperatura acestuia?

Puterea (maximă) nominală (înscrisă pe component sau specificată de
producător) a unui component electric nu ne spune cantitatea de putere
ce o va disipa componentul respectiv. Ne spune în schimb, care este
cantitate de putere ce o poate disipa fără a duce la distrugerea
acestuia. Dacă puterea efectiv disipată în timpul funcţionării depăşeşte
puterea nominală a componentului, temperatura acestuia va creşte atât de
mult încât va duce la distrugerea lui.

Pentru a ilustra cele spuse mai sus, deconectăti rezistorul de 330 Ω.
Înlocuiţi-l cu un rezistor de 10 Ω. Evitaţi atingerea acestuia după ce
aţi alimentat circuitul, deoarece se va încălzi repede. Atenţie, ţineţi
rezistorul de 10 Ω departe de materiale inflamabile de orice fel, atunci
când este alimentat!

Probabil că nu veţi avea timp suficient să măsuraţi tensiunea şi
curentul înainte ca rezistorul să scoată fum. Dacă observaţi un astfel
de comportament, întrerupeţi circuitul şi lăsaţi rezistorul câteva clipe
pentru a se răci. Măsuraţi apoi rezistenţa acestuia cu ohmmetrul şi
vedeţi dacă există o variaţie faţă de valoarea iniţială a rezistenţei.
Dacă valoarea se încadrează încă în limita de +/-5 (între 9,5 şi 10,5
Ω), reconectaţi-o în circuit şi lăsaţi-o să mai fumege puţin.

Ce se întâmplă cu valoarea rezistenţei pe măsură ce rezistorul se arde
din ce în ce mai tare? Distrugerea totală a rezistorului duce la o
valoare a rezistenţei infinită între cei doi terminali.

Realizaţi acum calculele pentru aflarea puterii disipate de rezistorul
de 10 Ω folosind legile lui Joule. Un rezistor de 10 Ω conectat la o
baterie de 6 V va disipa o putere de 3,6 W, de 14,4 ori mai mult decât
puterea nominală a acestuia. Nu e de mirare atunci că „ia foc” aşa de
repede după conectarea la baterie.

** Circuit cu înrerupator
:PROPERTIES:
:CUSTOM_ID: circuit-cu-inrerupator
:END:

*** Scopul experimentului

Utilizarea unui întrerupător într-un circuit simplu. Pentru acest
experiment aveţi nevoie de un întrerupător simplu, mecanic (întrerupător
de veioză sau de perete, de exemplu). Vom realiza aşadar circuitul de
mai jos:

#+CAPTION: circuit electric cu întrerupător
[[./poze/05066.png]]

Practic, circuitul va arăta astfel:

#+CAPTION: circuit electric cu întrerupător
[[./poze/05067.png]]

*** Desfăşurarea experimentului

Construiţi circuitul de mai sus format dintr-o baterie, un întrerupător
şi un bec, precum în figura de mai sus. Acest circuit este cu atât mai
impresionant cu cât firele conductoare sunt mai lungi, întrucât se poate
vedea faptul că întrerupătorul poate controla curentul din circuit,
indiferent de mărimea circuitului.

Măsuraţi tensiunea la bornele bateriei, la bornele întrerupătorului
(între cele două şuruburi). Masuraţi tensiunea şi la bornele becului, în
ambele poziţii ale întrerupătorului. Când întrerupătorul este dezactivat
(becul este stins), spunem că acesta este deschis. La fel ca în
exemplele precedente, orice întrerupere a circuitului, indiferent de
locatie, duce la întreruperea curentului prin întreg circuitul.
Rezultatul este, evident, stingerea becului.

** Realizarea unui electromagnet
:PROPERTIES:
:CUSTOM_ID: realizarea-unui-electromagnet
:END:

*** Scopul experimentului

Aplicarea „regulii mâini stângi” şi realizarea practică a unui
electromagnet. Veţi avea nevoie de un conductor lung de electromagnet.
Aceşti conductori nu sunt altceva decât conductori de cupru izolaţi prin
lăcuire, folosiţi pentru construirea transformatoarelor sau a motoarelor
electrice. Puteţi obţine un astfel de conductor dintr-un transformator
(stricat).

Veţi avea de asemenea nevoie de un bolţ, cui sau o bară metalică.
Atenţie, oţelul inoxidabil nu este magnetic, si prin urmare nu va putea
fi folosit pe post de miez electromagnetic!

Pe parcursul experimentului vom realiza circuitul de mai jos:

#+CAPTION: circuit electric cu electromagnet
[[./poze/05068.png]]

Practic, circuitul va arăta astfel:

#+CAPTION: circuit electric cu electromagnet
[[./poze/05069.png]]

*** Desfăşurarea experimentului

Înfăsuraţi pentru început o bandă izolatoare în jurul barei metalice
(sau cui, ce aveţi la dispoziţie). Acest lucru va proteja conductorii
împotriva abraziunii. Asiguraţi-vă că după finalizarea înfăsurării, va
rămân cele două captele libere pentru a putea alimenta electromagnetul.
Înfăşuraţi apoi conductorul izolat în jurul barei metalice de câteva
sute de ori, pe cât de egal se poate (nu toate înfăşurările în acelaşi
loc). Puteţi desigur să suprapuneţi conductorii, întrucât sunt izolaţi
prin lăcuire.

Singura regulă pe care trebuie să o respectaţi, este că toate
înfăsurările trebuie să fie realizate în aceiaşi direcţie. De exemplu,
toate să fie în sensul acelor de ceasornic. După ce aţi făcut câteva
sute de înfăşurări în jurul elementului metalic, înfăşuraţi un nou strat
de bandă izolatoare peste conductori. Îndepărtăti lacul izolator de pe
capetele conductorilor. Conectaţi apoi aceste capete la o baterie.

La trecerea curentului electric prin înfăşurare, va lua naştere un câmp
magnetic destul de puternic: câte un pol la fiecare capăt al elementului
metalic. Acest fenoment poartă numele de electromagnetism. Puteţi folosi
un compas pentru identificarea polilor magnetic Nord şi Sud ai
electromagnetului.

După ce electromagnetul a fost conectat la baterie, aduceţi un magnet
permanent în apropierea unuia dintre poli. Observaţi ce tip de forţa
apare între cei doi, de atracţie sau de respingere? Inversaţi orientarea
magnetului permanent. Ce tip de forţă există în acest caz? Încercaţi să
folosiţi electromagnetul pentru a atrage diferite obiecte metalice ce le
aveţi la îndemână (agrafe, ace de gămălie, etc.), la fel cum aţi folosi
un magnet permanent.

** Inducţia electromagnetică
:PROPERTIES:
:CUSTOM_ID: inductia-electromagnetica
:END:

*** Scopul experimentului

Experimentul de faţă este asemănător experimentului precedent. Veţi avea
nevoie de un electromagnet şi un multimetru. Prin realizarea circuitului
de mai jos, vom demonstra relaţia dintre intensitatea câmpului magnetic
şi tensiunea indusă:

#+CAPTION: exemplificarea inducţiei elecromagnetice
[[./poze/05070.png]]

Circuitul practic va arăta astfel:

#+CAPTION: exemplificarea inducţiei elecromagnetice
[[./poze/05071.png]]

Inducţia electromagnetică este inversul fenomenului de electromagnetism.
În exemplul precedent am produs un câmp magnetic cu ajutorul unei
tensiuni electrice. În exemplul de faţa, vom inversa această situaţie,
şi vom produce un curent electric cu ajutorul unui câmp magnetic. Exista
totuşi, o diferenţă importantă: în cazul electromagnetismului, câmpul
magnetic este produs de un curent constant (curent continuu). Inducţia
electromagnetică necesită o deplasare a magnetului sau a bobine pentru a
produce o tensiune.

*** Desfăşurarea experimentului

Conectaţi multimetrul la capetele înfăşurării. Selectaţi cea mai
sensibilă scară de curent continuu disponibilă. Deplasaţi magnetul
permanent înspre electromagnet şi înapoi. Observaţi polaritatea şi
valoarea tensiunii induse. Deplasaţi magnetul cu viteze diferite. Ce
anume determină valoarea tensiunii induse?

Încercaţi acelaşi lucru cu capătul celălalt al electromagnetului.
Încercaţi acelaşi lucru cu partea opusă a magnetului permanen. Comparaţi
rezultatele.

Dacă folosiţi un multimetru analogic, utilizati conductori de legătură
(prelungire) pentru a poziţiona aparatul de măsură cât mai departe de
bobină. Câmpul magnetic generat de magnetul permanent poate afecta buna
funcţionare a aparatului şi poate indica citiri greşite. Multimetrele
digitale nu sunt afectate de câpurile magnetice.

* Circuite de cc
:PROPERTIES:
:CUSTOM_ID: circuite-de-cc
:END:

** Conectarea bateriilor în serie
:PROPERTIES:
:CUSTOM_ID: conectarea-bateriilor-in-serie
:END:

*** Scopul experimentului

Vom vedea mai jos modul de conectare a bateriilor pentru a obţine
diferite valori ale tensiunii rezultate. Deşi putem folosi baterii de
orice mărime, este recomandat să aveţi cel puţin două baterii cu valori
ale tensiunii diferite, pentru a face experimentul mai interesant.

Pe parcurs, vom realiza circuitul de mai jos (schemă + circuit practic):

#+CAPTION: conectarea bateriilor în serie
[[./poze/05072.png]]
#+CAPTION: conectarea bateriilor în serie
[[./poze/05073.png]]

*** Desfăşurarea experimentului

Conectarea componentelor în serie înseamnă conectarea lor în linie,
astfel încât să existe un singur drum pe care să poată circula
electronii. Conectaţi aşadar două baterii electrice în serie. Borna
pozitivă a unei baterii trebuie să fie conectată la borna negativă a
celeilalte. Măsuraţi căderea de tensiune la bornele fiecărei baterii, cu
ajutorul unui voltmetru. Măsuraţi apoi căderea de tensiune la bornele
celor două baterii conectate în serie. Veţi observa că cele două valori
ale tensiunii se adună:

#+CAPTION: conectarea bateriilor în serie
[[./poze/05074.png]]

Încercaţi să conectaţi baterii de tensiuni diferite în serie. De
exemplu, conectaţi o baterie de 6 V cu una de 9 V. Care este valoarea
totală a tensiunii în acest caz?

Inversaţi apoi conexiunile celor două baterii, conectând borna
negativă(-) a uneia dintre baterii cu borna negativă(-) a celeilalte. Pe
scurt, conectaţi-le în /contra-serie/, astfel:

#+CAPTION: conectarea bateriilor în anti-serie
[[./poze/05075.png]]

Care este valoarea tensiunii în acest caz. Care este diferenţa faţă de
cazul precedent? Puteţi deduce polaritatea căderii de tensiune,
cunoscând polarităţile individuale ale bateriilor şi valorile
tensiunilor lor?

** Conectarea bateriilor în paralel
:PROPERTIES:
:CUSTOM_ID: conectarea-bateriilor-in-paralel
:END:

*** Scopul experimentului

Vom realiza circuitele de mai jos (schema teoretică şi circuitul
practic), şi vom observa efectul conectării surselor de putere în
paralel asupra tensiunii şi a curentului din circuit:

#+CAPTION: conectarea bateriilor în paralel
[[./poze/05076.png]]
#+CAPTION: conectarea bateriilor în paralel
[[./poze/05077.png]]

*** Derularea experimentului

Conectaţi o baterie de 6 V la un bec de 12 V, cu o putere de 25 sau 50
W. Becul va lumina relativ slab în acest caz. Utilizaţi voltmetrul
pentru determinarea căderii de tensiune la bornele becului, astfel:

#+CAPTION: conectarea bateriilor în paralel
[[./poze/05078.png]]

Indicaţia voltmetrului ar trebui să fie mai mică decât tensiunea normală
a bateriei. Dacă veţi folosi voltmetrul pentru citirea căderii de
tensiune direct la bornele bateriei, veţi observa că şi în acest caz
tensiunea este mai mică. De ce se întâplă acest lucru? Valoarea mare a
curentului absorbit de bec (putere înaltă) duce la scăderea tensiunii la
bornele bateriei. Acest lucru se datorează căderii de tensiune
dezvoltate la bornele rezistenţei interne a bateriei.

Putem rezolva această problemă prin conectarea bateriilor în paralel.
Astfel, fiecare baterie va fi nevoită să susţină doar o fracţiune din
curentul total necesar becului. Conexiunile paralel presupun conectarea
tuturor terminalelor pozitive (+) ale bateriilor între ele (terminale
electric comune). Acelaşi lucru este valabil şi în cazul terminalelor
negative (-).

Adăugaţi pe rând bateriile în paralel, observând tensiunea becului cu
fiecare nouă baterie:

#+CAPTION: conectarea bateriilor în paralel
[[./poze/05079.png]]

De asemenea, intensitatea luminii becului ar trebui să crească cu
fiecare nouă baterie adăugată în paralel. Încercaţi să măsuraţi curentul
unei baterii. Comparaţi această valoare cu valoarea curentului total
(prin bec). Cea mai uşoară metodă de măsurare a curentului unei singure
baterii, este următoarea:

#+CAPTION: conectarea bateriilor în paralel
[[./poze/05080.png]]

Întrerupem circuitul pentru o singură baterie. Introducem apoi
ampermetrul în locul întreruperii, astfel încât circuitul este acum
închis, şi putem măsura curentul prin bateria respectivă. Măsurarea
curentului total este similară: deschidem circuitul într-un loc prin
care circulă curentul total şi conectăm ampermatrul între cei doi
conductori liberi:

#+CAPTION: conectarea bateriilor în paralel
[[./poze/05081.png]]

Observaţi diferenţa dintre curentul unei singure baterii şi curentul
total. Pentru a obţinea cea mai mare iluminare, avem nevoie însă de o
conexiune serie-paralel. Două baterii de 6 V conectate în serie vor
genera o tensiune de 12 V. Conectăm apoi două astfel de combinaţii serie
în parale. O astfel de combinaţie poate susţine mult mai uşor valoarea
curentului necesară alimentării becului. Tensiunea pe fiecare baterie va
fi în acest caz mult mai aproape de 6 V:

#+CAPTION: conectarea bateriilor în paralel
[[./poze/05082.png]]

** Divizor de tensiune
:PROPERTIES:
:CUSTOM_ID: divizor-de-tensiune
:END:

*** Scopul experimentului

Pentru derularea acestui experiment veţi avea nevoie de diferiţi
rezistori cu valori între 1 kΩ şi 100 kΩ. Altfel, s-ar putea să nu
obţineţi valori corecte ale tensiunii şi curentului măsurat cu ajutorul
multimetrului. În cazul unor rezistenţe mici, rezistenţa internă a
ampermetrului are un impact destul de mare asupra acurateţii
măsurătorii. Rezistenţele foarte mari pot cauza probleme măsurătorilor
de tensiune. Rezistenţa internă a voltmetrului în acest caz modifică
rezistenţa circuitului când acesta este conectat în paralel cu un
rezistor de valoare mare.

În urma realizării acetui experiment, vă veţi familiariza cu utilizarea
legii lui Kirchhoff pentru tensiune, precum şi cu realizarea unui
divizor de tensiune. Vom realiza circuitul de mai jos (diagrama):

#+CAPTION: divizor de tensiune
[[./poze/05083.png]]

Practic, acest poate fi realizat în oricare din formele de mai jos (care
va este mai la îndemână):

#+CAPTION: divizor de tensiune; circuit practic
[[./poze/05084.png]]
#+CAPTION: divizor de tensiune; circuit practic
[[./poze/05085.png]]
#+CAPTION: divizor de tensiune; circuit practic
[[./poze/05086.png]]

Alternativ, puteţi încerca realizarea tuturor celor trei variante de mai
sus. Vă veţi familiariza astfel cu toate cele trei metode. Fiecare are
avantajele şi dezavantajele sale. Ultima variantă - în care toate
componentele sunt conectate între ele folosind conductori cu crocodili -
este cea mai neprofesională, dar perfectă pentru un experiment precum
cel de faţă. Construcţia circuitului pe placa de test este cea mai
versatilă. Placa de test permite o densitate mare de componente (multe
componente pe o suprafaţă mică), dar circuitului este temporar. Regleta
de borne oferă un circuit mult mai permanent, dar o densitatea mică de
componente.

*** Desfăşurarea experimentului

Alegeţi trei rezistori şi măsuraţi valoarea rezistenţei fiecăruia cu un
ohmmetru. Notaţi-vă aceste valori pentru utilizarea lor ulterioara.

Conectaţi cei trei rezistori în serie. Conectaţi apoi şi bateria,
conform figurilor de mai sus. Măsuraţi tensiunea bateriei cu un
voltmetru după ce aţi realizat circuitul. Notaţi-vă şi această valoare.
Este indicat să măsuraţi tensiunea bateriei în timpul alimentării
rezistorilor, deoarece această valoare s-ar putea să difere puţin faţă
de tensiunea normală a bateriei. Acest circuit nu ar trebui să prezinte
o sarcină suficient de mare (curentul necesar nu este destul de mare)
pentru a cauza scăderea tensiunii bateriei. Totuşi, măsurarea tensiunii
bateriei sub sarcină este indicată în orice situaţie, întrucât oferă
valori de calcul mult mai realiste.

Aplicaţi legea lui Ohm (I = E / R) pentru a calcula curentul din
circuit. Verificaţi această valoare calculata prin măsurarea curentului
cu un ampermetru astfel (metoda este similară indiferent de varianta
circuitului):

#+CAPTION: divizor de tensiune; măsurarea curentului
[[./poze/05087.png]]

Dacă valorile rezistorilor pe care i-aţi ales se află într-adevăr în
intervalul 1 kΩ - 100 kΩ, iar tensiunea bateriei este de aproximativ 6
V, valoarea curentului ar trebui să fie destul de mică (mA sau µA). Fiţi
atenţi la prefixul afişat, într-unul din colţuri, în cazul multimetrelor
digitale. Este foarte uşor să uităm aceste prefixe când citim valoarea
măsurători.

Valoarea măsurată a curentului ar trebui să fie foarte apropiată de
valoarea calculată folosind legea lui Ohm. Înmulţiţi acum valoarea
calculată pentru curent cu valoarea rezistenţei fiecărui rezistor.
Aflaţi astfel valoarea căderilor de tensiune (E = IR). Măsuraţi apoi cu
ajutorul voltmetrului căderea de tensiune reală pe fiecare rezistor,
verificând astfel acurateţea calculelor. Din nou, cele două valori, cea
calculată şi cea măsurată, trebuie să fie extrem de apropiate.

*** Explicarea divizorului de tensiune

Fiecare cădere de tensiune a rezistorilor este doar o fracţiune din
tensiunea totală. De aici şi denumirea de /divizor de tensiune/ a
acestui circuit. Această valoare subunitară este determinată de
rezistenţa individuală a rezistorului şi de rezistenţa totală a
circuitului.

Dacă tensiunea unui rezistor este de 50% din tensiunea totală a
bateriei, acest procent va rămâne neschimbat atâta timp cât valorile
rezistorilor nu se modifică, indiferent de tensiunea bateriei. Prin
urmare, dacă tensiunea totală este de 6 V, tensiunea rezistorului
respectiv va fi 50% din această valoare, adică 3 V. Dacă tensiunea
totală este 20 V, căderea de tensiune la bornele rezistorului va fi de
10 V, sau 50% din 20 V.

*** Validarea legii lui Kirchhoff pentru tensiune

Identificaţi fiecare punct din circuit cu un număr. Punctele ce sunt
electric comune trebuiesc notate cu acelaşi număr, astfel:

#+CAPTION: divizor de tensiune; notarea punctelor din circuit
[[./poze/05089.png]]

Practic, circuitul se poate realiza prin lipirea unei benzi adezive la
capătul conductorilor pe care este scris numărul punctului respectiv de
contact din circuit:

#+CAPTION: divizor de tensiune; notarea punctelor din circuit
[[./poze/05088.png]]

Folosiţi un voltmetru digital (acest lucru este important!). Măsuraţi
căderile de tensiune în jurul buclei formate din punctele 0-1-2-3-0.
Notaţi-vă fiecare din aceste tensiuni, cât şi semnul indicat de
voltmetrul. Cu alte cuvinte, dacă valoarea afişată de voltmetru este
-1,325 V, notaţi această valoare cu semnul minus. /Nu/ inversaţi sondele
voltmetrului pentru a obţine o citire „corectă” (pozitivă). Semnul
matematic este foarte important pentru exemplificarea legii lui
Kirchhoff. Paşii pe care trebuie sa-i urmaţii sunt următorii:

#+CAPTION: divizor de tensiune; măsurarea căderilor de tensiune
[[./poze/05090.png]] 
#+CAPTION: divizor de tensiune; măsurarea
#+CAPTION: căderilor de tensiune
[[./poze/05091.png]] 
#+CAPTION: divizor de
#+CAPTION: tensiune; măsurarea căderilor de tensiune
[[./poze/05092.png]]
#+CAPTION: divizor de tensiune; măsurarea căderilor de tensiune
[[./poze/05093.png]]

Folosind astfel voltmetrul pentru a „păşi” în jurul circuitului, veţi
obţine trei tensiuni pozitive şi o tensiune negativă:

#+CAPTION: divizor de tensiune; măsurarea căderilor de tensiune
[[./poze/05094.png]]

Adunaţi toate aceste valori algebric (respectând semnul). Rezultatul
sumei trebuie să fie zero. Acesta este principiul fundamental al legii
lui Kirchhoff pentru tensiune: suma algebrică a tutor căderilor de
tensiune dintr-o buclă trebuie să fie egală cu zero.

Indiferent de sensul de parcugere al buclei, rezultatul este acelaşi.
Încercaţi să realizaţi o buclă închisă între oricare seturi de puncte.
Suma algebrică a căderilor de tensiune va fi tot timpul egală cu zero.
Această lege este valabilă indiferent de configuraţia circuitului
studiat: serie, paralel, serie-paralel sau circuit complex.

** Divizor de curent
:PROPERTIES:
:CUSTOM_ID: divizor-de-curent
:END:

*** Scopul experimentului

Asemănător exemplului precedent, vom avea nevoie de o baterie de 6 V şi
o serie de rezistori cu valori cuprinse între 1 kΩ şi 100 kΩ. Faţă de
exemplul precedent, ne vom familiariza cu legea lui Kirchhoff pentru
curent şi cu funcţionarea unui circuit divizor de curent.

#+CAPTION: divizor de curent
[[./poze/05097.png]]

Circuitul se poate realiza practic în mai multe moduri:

#+CAPTION: divizor de curent
[[./poze/05098.png]] 
#+CAPTION: divizor de
#+CAPTION: curent
[[./poze/05102.png]] 
#+CAPTION: divizor de curent
[[./poze/05099.png]]

În mod normal, nu este recomandat să conectaţi mai mult de doi
conductori sub acelaşi terminal (şurub). În exemplul de mai sus, există
trei conductori conectaţi împreună la terminalul din dreapta sus. Am
realizat acest lucru doar pentru a demonstra un concept (sumarea
curentului la nodul unui circuit), şi nu reprezintă o tehnică
profesională de realizare a circuitelor.

Experimentaţi cu toate cele trei variante de realizare a circuitului
pentru a vă familiariza cu avantajele şi dezavantajele fiecăruia.

*** Desfăşurarea experimentului

Alegeţi trei rezistori şi măsuraţi valoarea rezistenţei fiecăruia dintre
ei cu ajutorulu unui ohmmetru. Notaţi-vă valoarea acestora pe o hârtie.
Conectaţi cei trei rezistori în paralel şi conectaţi apoi şi baterie,
precum în figurile de mai sus. Măsuraţi tensiunea bateriei cu un
voltmetru, după ce aţi conectat rezistorii la bornele acesteia.
Notaţi-vă şi această valoare pe hârtie. Este indicat să măsuraţi
tensiunea bateriei în timp ce este alimentată, deoarece valoarea
măsurată s-ar putea să difere într-o mică măsura de valoarea normală
(fără sarcină).

Măsuraţi tensiunea la bornele fiecărui rezistor. Ce observaţi? Într-un
circuit serie, valoarea curentului este aceiaşi prin toate componentele
în orice moment. Într-un circuit paralel, tensiunea este variabila
comună a tuturor componentelor.

Aplicaţi legea lui Ohm (I = E / R) pentru a calcula curentul prin
fiecare rezistor. Verificaţi apoi această valoare calculată măsurând
curentul real cu ajutorul unui ampermetru, astfel: conectaţi sonda roşie
a ampermetrului în punctul de întâlnire a bornelor pozitive (+) ale
rezistorilor; conectaţi borna neagră, pe rând, la capătul celălalt (-)
al rezistorilor. Observaţi atât atât valoarea cât şi polaritatea
curentului. De exemplu, pentru a calcula curentul prin rezistorul R_{1}:

#+CAPTION: divizor de curent; măsurarea curentului
[[./poze/05100.png]]
#+CAPTION: divizor de curent; măsurarea curentului
[[./poze/05101.png]]

Măsuraţi curentul pentru toţi cei trei rezistori. Comparaţi aceste
valori cu rezultatele obţinute anterior. Conectând ampermetrul asemenea
figurilor de mai sus, toate cele trei indicaţii trebuie să fie pozitive,
nu negative.

*** Validarea legii lui Kirchhoff pentru curent

Măsuraţi apoi curentul total din circuit, astfel: ţineţi sonda roşie a
ampermetrului într-un singur punct din circuit; deconectaţi conductorul
ce duce la borna pozitivă (+) a bateriei şi atingeţi-l cu sonda neagră.

#+CAPTION: divizor de curent; măsurarea curentului
[[./poze/05103.png]]
#+CAPTION: divizor de curent; măsurarea curentului
[[./poze/05104.png]]

Notaţi-vă atât valoarea cât şi semnul curentului indicat de ampermetru.
Faceţi suma algebrică dintre această valoare şi valorile curenţilor
pentru cei trei rezistori. Ce observaţi similar legii lui Kirchhoff
pentru tensiune? Legea lui Kirchhoff pentru curent spune că suma tuturor
curenţilor dintr-un nod trebuie să fie egală cu zero. Această lege este
foarte utilă în analiza matematică a circuitelor electrice.

*** Explicare divizorului de curent

Observaţi cele patru valori ale curenţilor obţinute din măsurători.
Consideraţi-le pe toate ca şi valori pozitive. Primele trei reprezintă
curentul prin fiecare rezistor. a patra valoare reprezintă curentul
total prin circuit ca şi suma pozitivă a celor trei curenţi pe fiecare
ramură. Fiecare curent de ramură este o fracţiune, sau un procent, din
curentul total. Din acest motiv, acest tip de circuit (cu rezistori
conectaţi în paralel) poartă numele de divizor de curent.

** Divizor de tensiune cu potenţiometru
:PROPERTIES:
:CUSTOM_ID: divizor-de-tensiune-cu-potentiometru
:END:

*** Scopul experimentului

Pentru derularea acestui experiment veţi avea nevoie de două baterii de
6 V, o mină de grafit (creion mecanic), un potenţimetru liniar cu o
singură înfăşurare (5 kΩ - 50 kΩ) şi un potenţiometru liniar cu
înfăşurări multiple (1 kΩ - 20 kΩ).

Vom experimenta aşadar cu modul de realizare şi de funcţionare a unui
divizor de tensiune. Vom vedea, de asemenea, modul în care se însumează
tensiunile în serie. Circuitul pe care îl vom realiza, este următorul
(schema plus circuite implementate practic):

#+CAPTION: divizor de tensiune cu potenţiometru
[[./poze/05106.png]]
#+CAPTION: divizor de tensiune cu potenţiometru
[[./poze/05107.png]]
#+CAPTION: divizor de tensiune cu potenţiometru
[[./poze/05108.png]]
#+CAPTION: divizor de tensiune cu potenţiometru
[[./poze/05109.png]]

*** Desfăşurarea experimentului

Începeţi experimentul cu circuitul format din mina de creion. Grafitul
din care este realizată mina este un conductor prost de curent electric.
Acesta va juca prin urmare rolul unui rezistor conectat la bornele
bateriei de 6 V prin intermediul crocodililor. Conectaţi voltmetrul
precum în figură şi atingeţi cu sonda roşie mina de grafit. Deplasaţi
sonda roşie în lungul minei şi observaţi indicaţia voltmetrului. Care
este poziţia sondei pentru care indicaţia voltmetrului este maximă?

Practic, mina de grafit se comportă precum o /pereche/ de rezistori.
Raportul dintre cele două rezistenţe este stabilit de poziţia sondei
roşii pe lungimea acestuia:

#+CAPTION: divizor de tensiune cu potenţiometru
[[./poze/05110.png]]

Modificaţi apoi poziţia sondelor voltmetrului, astfel încât să măsuraţi
tensiunea pe „rezistorul de sus” a minei, astfel:

#+CAPTION: divizor de tensiune cu potenţiometru
[[./poze/05111.png]]

Repoziţionaţi sonda neagră pe lungimea minei şi observaţi indicaţia
voltmetrului. Care este poziţia pentru care tensiunea indicată de
voltmetru este maximă? Există vreo diferenţă între această situaţie şi
cea precedentă? De ce?

*** Circuitul cu potenţiometru

Realizaţi circuitul cu potenţiometru prezentat la începutul capitolului,
în locul celui cu mină de creion. Măsuraţi tensiunea bateriei în timp ce
potenţiometrul este alimentat. Notaţi-vă această valoare pe o hârtie.
Măsuraţi tensiunea dintre perie şi capătul potenţiometrului conectat la
borna negativă (-) a bateriei. Ajustaţi mecanismul potenţiometrului până
când voltmetrul indică exact 1/3 din tensiunea totală. Pentru o baterie
de 6 V, această valoare va fi de aproximativ 2 V.

Conectaţi apoi două baterii în serie, pentru a obţine o tensiune de 12 V
pe potenţiometru. Măsuraţi tensiunea totală a bateriei şi măsuraţi apoi
tensiunea între aceleaşi două puncte pe potenţiometru (între perie şi
borna negativă). Împărţiţi tensiunea măsurată pe potenţiometru cu
tensiunea totală măsurată pe baterie. Rezultatul ar trebui să fie 1/3,
aceiaşi valoare a divizorului de tensiune ce am găsit-o şi înainte:

#+CAPTION: divizor de tensiune cu potenţiometru
[[./poze/05114.png]]

** Potenţiometrul ca şi reostat
:PROPERTIES:
:CUSTOM_ID: potentiometrul-ca-si-reostat
:END:

*** Scopul experimentului

Vom avea nevoie de o baterie de 6 V, un potenţiometru liniar cu o
singură înfăşurare (5 kΩ) şi un motor electric mic cu magneţi
permanenţi. Vom învăţă în acest experiment cum să utilizăm un reostat,
cum să folosim un potenţiometru pe post de reostat, cum putem controla
viteza de rotaţie a unui motor şi cum putem folosi un voltmetru pentru a
verifica continuitatea circuitului în locul ampermetrului.

Pe parcursul experimentului vom realiza circuitul de mai jos (diagramă
plus implementare practică):

#+CAPTION: circuit electric cu potenţiometru şi motor
[[./poze/05144.png]] 
#+CAPTION: circuit electric cu potenţiometru şi
#+CAPTION: motor
[[./poze/05145.png]]

*** Realizarea reostatului din potenţiometru

Potenţiometrele se utilizează de obicei pe post de divizori de tensiune,
poziţia periei determinând raportul de divizare. Totuşi, există
aplicaţii în care nu avem nevoie de un divizor de tensiune variabil, ci
doar un rezistor variabil: un dispozitiv cu două terminale. Tehnic, un
rezistor variabil este cunoscut sub numele de reostat, dar
potenţiometrele pot fi utilizate foarte bine pe post de reostat.

În cea mai simplă comfiguraţie, potenţiometrul poate fi folosit pe post
de reostat prin simpla utilizare a doi dintre terminalii acestuia. Cel
de al treilea terminal este lăsat neconectat şi neutilizat:

#+CAPTION: circuit electric cu potenţiometru şi motor
[[./poze/05146.png]] 
#+CAPTION: circuit electric cu potenţiometru şi
#+CAPTION: motor
[[./poze/05147.png]]

Deplasarea periei potenţiometrului astfel încât aceasta să se apropie de
celălalt terminal utilizat rezultă în descreşterea rezistenţei. Direcţia
necesară creşterii sau descreşterii rezistenţei poate fi schimbată prin
utilizarea unor seturi diferite de terminali:

#+CAPTION: potenţiometru
[[./poze/05148.png]]

Fiţi atenţi însă să nu folosiţi cei doi terminali externi. Acest lucru
nu va duce la modificarea rezistenţei atunci când poziţia periei se
schimbă. Cu alte cuvinte, potenţiometrul nu va mai funcţiona ca şi o
rezistenţă variabilă:

#+CAPTION: potenţiometru
[[./poze/05149.png]]

*** Controlul vitezei motorului

Realizaţi circuitul prezentat la început, utilizând doar doi terminali
ai potenţiometrului. Observaţi modul în care poate fi controlată viteza
motorului prin ajustarea poziţiei periei potenţiometrului. Experimentaţi
cu diferite conexiuni ale terminalilor. Observaţi comportamentul
motorului. Dacă potenţiometrul vostru are o rezistenţă mare (măsurată
între cei doi terminali externi), s-ar putea ca motorul să nu se
rotească deloc până în momentul în care peria este adusă foarte aproape
de terminalul extern conectat (rezistenţa mică).

După cum puteţi observa, viteza motorului poate fi variată folosind un
reostat conectat în serie cu acesta. Reostatul modifică rezistenţa
totală a circuitului şi limitează curentul total. Această metodă de
control este însă ineficientă, deoarece puterea disipată (pierdută) de
reostat este destul de mare. O metodă mult mai eficientă constă în
alimentarea motorului cu o putere pulsatorie, folosind un tranzistor. O
metodă similară este folosită şi în cazul dimmer-elor casnice.

*** Conectarea terminalului liber la terminalul-perie (opţional)

Când folosim potenţiometrul pe post de reostat, adesea, terminalul
nefolosit este conectat la terminalul perie, astfel:

#+CAPTION: circuit electric cu potenţiometru şi motor
[[./poze/05150.png]]

Într-o primă instanţă, acest lucru pare complet inutil, întrucât nu are
niciun impact asupra controlului rezistenţei. Puteţi verifica acest
lucru prin introducerea unui nou fir în circuitul realizat. Comparati
comportamentul motorului înainte şi după această modificare:

#+CAPTION: circuit electric cu potenţiometru şi motor
[[./poze/05151.png]]

Dacă potenţiometrul este în stare bună de funcţionare, acest conductor
adiţional nu are niciun efect asupra funcţionării motorului. Totuşi,
dacă peria pierde contactul cu elementul rezistiv din interiorul
potenţiometrului, această conexiune adiţională menţine circuitul închis.
În unele aplicaţii, acest lucru poate fi important.

Puteţi simula un asemenea „defect” a contactului periei. Deconectaţi
terminalul din mijloc al potenţiometrului din circuit. Măsuraţi
tensiunea motorului pentru a vă asigura că acesta este încă alimentat:

#+CAPTION: circuit electric cu potenţiometru şi motor
[[./poze/05152.png]]

*** Verificarea circuitelor cu voltmetrul în locui ampermetrului

Ar fi trebuit să măsuraţi curentul din circuit în loc de tensiunea
motorului pentru a verifica continuitatea circuitului (circuit închis).
Totuşi, această metodă este mult mai sigură deoarece nu implica
deschiderea circuitului pentru conectarea în serie a ampermetrului. Ori
de câte ori folosim un ampermetru, există riscul unui scurt-circuit prin
conectarea acestuia la bornele unei surse substanţiale de tensiune.
Rezultatul poate fi distrugerea aparatului de măsură sau chiar
accidentarea persoanei respective.

Nu este şi cazul voltmetrelor însă. Prin urmare, ori de câte ori puteţi
la fel de bine măsura tensiunea în detrimentul măsurării curentului
(utilizarea voltmetrului în detrimentul ampermetrului), pentru a
verifica exact acelaşi lucru, varianta tensiunii este cea indicată.

** Termoelectricitate
:PROPERTIES:
:CUSTOM_ID: termoelectricitate
:END:

*** Scopul experimentului

Vom vedea pe parcursul acestui experiment modul de funcţionare şi
utilizare a unei termocuple. Veţi avea nevoie de un conductor de cupru
şi unul de fier (eventual de aluminiu), ambele dezizolate, o lumânare şi
bucăţi de gheaţă. Circuitul electric pe care îl vom realiza este cel de
jos:

#+CAPTION: realizarea unei termocuple
[[./poze/05153.png]] 
#+CAPTION:
#+CAPTION: realizarea unei termocuple
[[./poze/05154.png]]

*** Realizarea termocuplei

Răsuciţi un capăt al conductorului de fier cu un capăt al conductorului
de cupru. Conectaţi celelalte capete rămase libere la o bornă de
reglete. Setaţi voltmetrul pe cea mai sensibilă scară şi conectaţi-l la
borna de regletă, conform figurii de mai sus. Indicaţia voltmetrului ar
trebui să fie aproximativ 0 V.

Ceea ce am construit mai sus poartă numele de /termocuplă/: un
dispozitiv folosit pentru generarea unei căderi de tensiune mici.
Tensiunea produsă este proporţională cu diferenţa de temperatură dintre
punctul de contact al celor doi conductori şi punctul de contact al
voltmetrului cu cele două capete rămase libere. Dacă temperatura
contactului este egală cu temperatură capetelor libere, tensiunea
produsă va fi 0 V. Indicaţia voltmetrului indică exact acest lucru.

*** Generarea tensiunii cu ajutorul termocuplei create

Aprindeţi o lumânare şi puneţi contactul (vârful) termocuplei în
flacără. Observaţi indicaţia voltmetrului. Îndepărtaţi contactul
termocuplei din flacără şi lăsaţi-l să se răcească până când indicaţia
voltmetrului se apropie din nou de zero.

#+CAPTION: generarea tensiunii cu o termocuplă
[[./poze/05156.png]]

Atingeti apoi contactul termocuplei cu un cub de gheaţă şi observaţi
indicaţia voltmetrului. Ce puteţi spune despre valoare tensiunii
generate, este mai mică sau mai mare decât în cazul precedent? Care este
diferenţa dintre polaritatea tensinilor generate în cele două cazuri?

După ce aţi îndepărtat cubul de gheaţă, încălziţi contactul termocuplei
ţinându-l între degete. Va dura puţin până când temperatura acestuia va
atinge temperatura corpului vostru. Aveţi răbdare însă şi observaţi
îndicaţia voltmetrului.

Termocuplele sunt folosite pe post de dispozitive de măsurare a
temperaturii. Ralaţia matematică dintre diferenţa temperaturii şi
tensiunea rezultată este destul de liniară. Prin măsurarea tensiunii,
putem determina temperatura la punctul de contact.

** Circuit de mediere
:PROPERTIES:
:CUSTOM_ID: circuit-de-mediere
:END:

*** Scopul experimentului

Vom vedea în cele ce urmează cum puem realiza media aritmedică a
valorilor tensiunilor cu ajutorul unei reţele de rezistori. Aceasta este
de fapt o aplicaţie a teoremei lui Millman. Veţi avea nevoie de 3
baterii (sau surse de alimentare în c.c.), fiecare cu o tensiune
diferită şi trei rezistori cu rezistenţe egale (între 10 kΩ şi 47 kΩ
fiecare). Practic, vom realiza circuitul de mai jos:

#+CAPTION: circuit de mediere a tensiunilor printr-o reţea de rezistori
[[./poze/05115.png]] 
#+CAPTION: circuit de mediere a tensiunilor
#+CAPTION: printr-o reţea de rezistori
[[./poze/05116.png]] 
#+CAPTION: circuit de
#+CAPTION: mediere a tensiunilor printr-o reţea de rezistori
[[./poze/05117.png]]

Acest circuit realizează funcţia matematică de mediere. Practic,
intrarea circuitului constă din cele trei tensiuni, iar ieşirea din
media aritmetică a acestora, astfel:

V_{ieşire} = (V_{1} + V_{2} + V_{3}) / 3

*** Realizarea şi funţionarea circuitului de mediere

Construiţi acest circuit conform figurii de mai sus. Măsuraţi apoi
tensiunile celor trei baterii cu ajutorul unui voltmetru. Notaţi-vă
aceste valori pe o foaie de hârtie şi calculaţi media lor aritmetică,
conform formulei de mai sus. Când măsuraţi tensiunea fiecărei baterii,
ţineţi sonda neagră conectată la „masă” (partea bateriei conectată
direct la celelalte baterii prin conductorii de legătură). Atingeţi
celălalt terminal al bateriei cu sonda roşie. Polaritatea este foarte
importantă în această situaţie. Puteţi observa din schema de mai sus, că
una din baterii este conectată invers faţă de celelalte două. Tensiunea
acestei baterii va trebui să fie negativă atunci când o măsurăm cu un
voltmetru digital. Tensiunile celorlalte două baterii vor fi pozitive.

Când voltmetrul este conectat în circuit conform figurii de mai sus,
valoarea indicată (V_{ieşire}) va fi media aritmetică a tensiunilor
celor trei baterii. Dacă valorile rezistorilor sunt astfel alese încât
să fie foarte apropiate între ele, tensiunea de ieşire a circuitului va
fi foarte aproape de valoarea calculată pe hârtie.

Dacă una dintre baterii este deconectată, valoarea tensiunii de ieşire
va fi egală cu media aritmetică a celor două tensiuni rămase (baterii).
În cazul în care conductorii de legătură conectaţi iniţial la bornele
bateriei înlăturate din circuit, sunt conectaţi împreună, circuitul va
realia media aritmetică a celor două tensiuni rămase împreună cu
valoarea de 0 V. Tensiunea de ieşire va fi prin urmare mai mică:

#+CAPTION: circuit de mediere a tensiunilor printr-o reţea de rezistori
[[./poze/05118.png]]

*** Concluzii şi notă istorică

Datorită simplităţii acestui circuit, nu-l putem numi un „calculator” în
adevăratul sens al cuvântului. Totuşi, acesta realizează foarte funcţia
matematică de mediere, şi o realizează mult mai rapid decât sunt
capabile calculatoarele digitale. Acestea din urmă realizează operaţiile
matematice printr-o succesiune de paşi discreti. Calculatoarele
analogice (precum cel de mai sus), realizează calculele într-un mod
continuu, valorificând legea lui Ohm şi legile lui Kirchhoff în scop
aritmetic. Calcularea răspunsului depinde de viteza de propagare a
tensiunii prin întreg circuitul, practic, viteza luminii (aproximativ)!

Prin introducerea circuitelor de amplificare, semnalele de tensiune din
reţelele analogice de calculatoare pot fi amplificate şi re-utilizate în
alte reţele pentru a realiza o varietate de funcţii matematice. Astfel
de calculatoare analogice sunt excelente pentru realizarea funcţiilor de
integrare şi diferenţiere. Ele pot fi folosite prin urmare pentru
simularea comportamentului unor sisteme mecanice, electrice şi chiar
chimice destul de complexe.

La un moment dat, calculatoarele analogice erau considerate instrumentul
cel mai important pentru cercetările din domeniul ingineriei. Pe parcurs
însă, acestea au fost înlocuite de calculatoarele digitale, ce
realizează operaţiile matematice cu o precizie mai bună decât cele
analogice, chiar dacă viteza teoretică este mult mai mică. Cu toate
acestea, realizarea practică a unor astfel de circuite, pentru
începători, duce la o înţelegerea mult mai bună a funcţionării
circuitelor electrice în general. Ce alte operaţii matematice credeţi că
pot fi realizate cu astfel de circuite analogice?

** Baterie din cartof
:PROPERTIES:
:CUSTOM_ID: baterie-din-cartof
:END:

*** Scopul experimentului

Ne propunem să realizăm o baterie din cartof. Deşi acest experiment
foloseşte cartoful pe post de baterie, puteţi folosi o varietate de
fructe şi legume pe post de potenţiale baterii. Veţi avea nevoie prin
urmare, pe lângă cartof (sau lămâie, de exemplu), de o bucată de zinc
sau de metal galvanizat şi un conductor de cupru. Pentru electrodul de
zinc, puteţi folos un cui galvanizat. Vom vedea importanţa reacţiilor
chimice în funcţionarea bateriilor precum şi modul în care suprafaţa
electrozilor influenţează funcţionarea bateriei. Ciurcuitul realizat
este următorul:

#+CAPTION: baterie din cartof
[[./poze/05167.png]]

*** Realizarea bateriei din cartof

Introduceţi atât cuiul cât şi conductorul de cupru în cartof. Măsuraţi
tensiunea produsă de baterie cu un voltmetru. Asta e tot!

Experimentaţi însă cu diferite metale, diferite adâncimi şi distanţe
între electrozi. Cum puteţi obţine cea mai mare tensiune posibilă cu
ajutorul cartofului? Încercaţi alte legume şi comparaţi tensiunile de
ieşire pentru metale similare pe post de electrozi.

Desigur, alimentarea unei sarcini cu o astfel de „baterie” este foarte
dificilă. Nu vă asteptaţi aşadar să alimentaţi un bec, un motor sau
orice altceva. Chiar dacă tensiunea de ieşire este suficient de bună,
rezistenţa internă a bateriei este destul de mare. Conectând mai mulţi
cartofi în configuraţii serie, paralel sau serie-paralel, putem obţine o
tensiune şi un curent destul de mare pentru alimentarea unei sarcini
mici. Puteţi realiza acest lucru?

** Încărcarea şi descărcarea condensatorului
:PROPERTIES:
:CUSTOM_ID: încarcarea-si-descarcarea-condensatorului
:END:

*** Scopul experimentului

Vom observa modul de încărcare şi descărcare al condensatoarelor. Vom
calcula constanta de timp a circuitului şi capacitatea rezultată prin
conectarea condensatoarelor în serie şi paralel.

*** Materiale necesare

Pentru acest experiment veţi avea nevoie de o baterie de 6 V (sau sursă
de tensiune echivalentă), două condensatoare electrolitice mari, de cel
puţin 1000 µF, doi rezistori de 1 kΩ şi de un întrerupător. Circuitul
realizat arată astfel:

#+CAPTION: încărcarea şi decărcarea unui condensator
[[./poze/05172.png]] 
#+CAPTION: încărcarea unui condensator
[[./poze/05173.png]] 
#+CAPTION: decărcarea unui condensator
[[./poze/05174.png]]

*** Atenţie la condensatoarele electrolitice

Acest experiment necesită utilizarea unor condensatoare mari pentru
producerea unor constante de timp adecvate. Altfel, nu am putea urmări
comportamentul circuitului cu ajutorul unui voltmetru şi a unui
cronometru. Atenţie însă, majoritatea condensatoarelor de o asemenea
capacitate sunt condensatoarele electrolitice. Polaritatea acestora este
importantă! Cel puţin unul din terminalele fiecărui condensator este de
obicei marcat cu polaritatea respecitvă. De obicei, pentru astfel de
mărimi, condensatoarele sunt marcate printr-unul sau mai multe minusuri
(-) pe partea terminalului negativ.

Dacă nu respectaţi indicaţia polarităţii, şi prin urmare, modul corect
de alimentare al lor, mai mult ca sigur că aceste condensatoare se vor
deteriora, chiar şi în cazul unei tensiuni mici de 6 V. Distrugerea
condensatoarelor electrolitice constă de obicei în explozia lor şi
împrăştierea materialelor chimice din interior. Încercaţi să evitaţi
acest lucru !

*** Realizarea circuitului şi măsurarea constantei de timp

Construiţi circuitul de încărcare a condensatorului, precum în figura de
mai sus. Măsuraţi tensiunea la terminalele condensatorului atunci când
întrerupătorul este închis. Observaţi cum tensiunea creşte încet, cu
timpul, şi nu brusc cum se întâmplă în cazul unui rezistor. Puteţi
„reseta” condensatorul înapoi la tensiunea de 0 V prin scurt-circuitarea
terminalelor acestuia pe o sarcină (rezistor, de exemplu).

Constanta de timp (τ) a unui circuit rezistor-condensator se calculează
prin înmulţirea capacităţii şi a rezistenţei circuitului. Pentru un
rezistor de 1 kΩ şi un condensator de 1.000 µF, constanta de timp ar
trebui să fie 1 secundă. Aceasta este durata de timp pentru care
tensiunea condensatorului creşte de la 0 V la aproximativ 63,2% din
tensiunea sa finală: tensiunea bateriei.

Ar fi interesant de realizat un grafic, în care să vedem tensiunea
condensatorului cu timpul. Pentru a putea realiza acest grafic totuşi,
trebuie să găsim o metodă de încetinire a circuitului. O fereastră de o
secundă nu este chiar suficientă pentru a putea măsura tensiuni cu un
voltmetru.

Cum putem însă creşte constanta de timp a circuitului. Dacă ne uităm la
formulă, există doar două posibilităţi: modificăm rezistenţa totală din
circuit sau/si modificăm capacitatea totală a circuitului. Experimentaţi
cu diferite combinaţi serie şi parelel, având la dispoziţie o pereche de
rezistori identici şi o pereche de condensatori identici. Găsiţi
combinaţia pentru care timpul de încărcare este cel mai lung.

Desigur, conectarea rezistorilor în serie formează o rezistenţă şi mai
mare. Este valabil acest lucru şi în cazul condensatoarelor? Realizând
acest circuit, vă puteti lămuri ce se întâmplă cu capacitatea
condensatoarelor conectate în serie, respectiv paralel. Asiguraţi-vă
însă de conectarea corectă a condensatoarele în circuit!

Circuitul de descărcare este similar celui de încărcare. Singura
deosebire este că de această dată, tensiunea este maximă la închiderea
întrerupătorului şi scade treptat după deschiderea acestuia.
Experimentaţi şi în acest caz cu diferite combinaţii de rezistori şi
condensatoare.

** Circuit de diferenţiere
:PROPERTIES:
:CUSTOM_ID: circuit-de-diferentiere
:END:

*** Scopul experimentului

Experimentul indică modul de realizare a unui circuit de diferenţiere.
După realizarea circuitului, veţi putea obţine o înţelegere emipirică a
derivatei unei funcţii.

*** Materiale necesare

Pentru realizarea circuitului veţi avea nevoie de două baterii de 6
volţi, un condensator de 0,1 µF, un rezistor de 1 MΩ şi un potenţiometru
liniar, simplu, de 5 kΩ. Valoarea potenţiometrului nu este neapărat
critică. Totuşi, teoretic, o valoare mai mică a rezistenţei
potenţiometrului conduce la rezultate mai bune în acest experiment.
Circuitul final arată astfel:

#+CAPTION: circuit de diferenţiere
[[./poze/05229.png]] 
#+CAPTION:
#+CAPTION: circuit de diferenţiere
[[./poze/05230.png]]

*** Realizarea circuitului

Măsuraţi tensiune dintre peria potenţiometrului şi punctul de masă
reprezentat în figura de mai sus (terminalul negativ al bateriei de 6 V
din partea de jos). Aceasta este tensiunea de intrare a circuitului.
Puteţi observa cum această tensiune variază continuu între 0 şi 12 V pe
măsură ce deplasăm peria potenţiometrului. Din moment ce utilizăm
potenţiometrul pe post de divizor de tensiune, acest comportament ar
trebui să vă fie deja cunoscut.

Măsuraţi apoi tensiunea la bornele rezistorului de 1 MΩ pe măsură ce
învârţiţi potenţiometrul. Setaţi voltmetrul pe cea mai sensibiliă (mV)
scară. Ce indică voltmetrul atunci când /nu/ învârtim controlul
potenţiometrului? Învârtiţi potenţiometrul încet, în sensul acelor de
ceasornic, şi observaţi indicaţia voltmetrului. Realizaţi acelaşi lucru,
dar în sens invers acelor de ceasornic. Care este diferenţa dintre cele
două direcţii ale deplasării potenţiometrului?

Încercaţi să controlaţi potenţiometrul astfel încât să obţineţi o
indicaţie stabilă a tensiunii. Ce tip de deplasare a potenţiometrului
oferă cea mai stabilă indicaţie a tensiunii la bornele rezistorului de 1
MΩ?

*** Derivata unei funcţii în analiza matematică

O funcţie matematică ce reprezintă rata de variaţie a unei variabile
faţă de o alta, poartă numele de derivată. Acest circuit simplu
ilustrează conceptul de derivare prin producerea unei tensiuni de ieşire
proporţionale cu variaţia tensiunii de intrare în raportul cu timpul.
Prin urmare, acest circuit mai este cunoscut sub numele de circuit de
diferenţiere.

La fel ca circuitul de mediere, circuitul de diferenţiere poste fi
considerat un calculator analogic. Diferenţierea este o operaţie
matematică mult mai complexă decât medierea, în special când este
implementată într-un calculator digital. Acest circuit este aşadar un
exemplu excelent al eleganţei circuitelor analogice în realizarea
calculelor matematice. Desigur, se pot realiza circuite de diferenţiere
mult mai precise prin combinarea reţelelor rezistor-condensator cu
circuite electronice de amplificare.
* Circuite de ca
:PROPERTIES:
:CUSTOM_ID: circuite-de-ca
:END:

** Transformator -- sursă de putere
:PROPERTIES:
:CUSTOM_ID: transformator----sursa-de-putere
:END:

*** Scopul experimentului

Comportamentul unui transformator coborâtor de tensiune; scopul şi
utilizarea transformatoarelor cu priză mediană; conectarea corectă şi
sigură a cablurilor de alimentare.

*** Materiale necesare

Veţi avea nevoie de un transformator cu priză mediană pe înfăşurarea
secundară (220 V ca - 12 V ca), o regletă de borne cu cel puţin trei
terminale, un prelungitor, un întrerupător. Opţional, o carcasă şi o
siguranţă fuzibilă.

Transformatorul poate fi obţinut dintr-un radio vechi sau cumpărat ca
atare. Dacă vă decideţi să folosiţi şi siguranţa fuzibilă, alegeţi una
lentă. Transformatoarele necesită de obicei curenţi mari la conectarea
iniţială la o sursă de curent alternativ. Aceşti curenţi tranzitorii vor
topi o siguranţa rapidă. Determinaţi amperajul siguranţei fuzibile prin
împărţirea puterii transformatorului (VA) la 220 V: cu alte cuvinte,
calculaţi curentul maxim permis în înfăsurarea primară şi alegeţi o
siguranţă fuzibilă corespunzătoare.

Circuitul final va arăta astfel:

#+CAPTION: sursă de tensiune joasă de curent alternativ
[[./poze/05001.png]] 
#+CAPTION: sursă de tensiune joasă de curent
#+CAPTION: alternativ
[[./poze/05002.png]]

*** Realizarea sursei de tensiune joasă

Atenţie, realizarea acestui experiment implică utilizarea unor tensiuni
periculoase ! Asiguraţi-vă că toţi conductorii de tensiune înaltă (220
V) sunt izolaţi corespunzător. Nu trebuie să aveţi sub nicio formă
conductori dezizolaţi pe partea cu primarul transformatorului. Lipiţi
toate conexiunile pentru o siguranţă sporita. Folosiţi bandă izolatoare
adevărată (/nu/ scotch, bandă de împachetat sau orice altă variantă)
pentru izolarea conexiunilor lipite.

Dacă doriţi introducerea întregului ansamblu într-o carcasă metalică,
folosiţi o fişă cu trei contacte (alimentare plus împământare).
Conectaţi împământarea direct pe carcasa metalică pentru o siguranţă
sporită.

Înainte de introducerea fişei (ştecărului) în priză, verificaţi pentru
siguranţă aparatul cu un ohmmetru. Cu întrerupătorul închis, măsuraţi
rezistenţa dintre un contact al fişei şi carcasa metalică. Ar trebui să
obţineţi o rezistenţă infinită (maximă). Dacă aparatul de măsură
înregistrează continuitate (o rezistenţă oarecare, dar nu infinită),
atunci există un scurt-circuit între unul dintre conductoarele de putere
şi carcasă. Acest lucru este periculos şi trebuie evitat cu orice preţ!

Verificaţi apoi şi înfăşurările transformatorului pentru continuitate.
Cu întrerupătorul închis, ar trebui să obţineţi o rezistenţă mică între
cele două contacte ale fişei. Când întrerupătorul este oprit, rezistenţa
ar trebui să crească spre infinit (circuit deschis - discontinuitate).
Măsuraţi rezistenţa pe partea secundarului. Rezistenţa înfăşurării
secundare trebuie să fie mult mai mică decât cea a primarului. De ce?

Introduceţi fişa într-o priză şi închideţi întrerupătorul. Veţi obţine
la ieşire (pe partea secundarului) o tensiune de curent alternativ între
perechile de terminale. Între două terminale, tensiunea va fi de 12 V.
Între unul din aceste terminale şi celălalt terminal, tensiunea va fi
jumătate, adică 6 V. Acest al treilea terminal reprezintă priza mediană
pe secundarul transformatorului.

Păstraţi acest circuit asamblat, deoarece îl veţi folosi pentru
alimentarea altor experimente prezentate de aici înainte. Sursa de
tensiune astfel realizată va fi desemnată de acum înainte prin
următoarea diagramă:

#+CAPTION: sursă de tensiune joasă de curent alternativ
[[./poze/05008.png]]

** Construirea unui transformator
:PROPERTIES:
:CUSTOM_ID: construirea-unui-transformator
:END:

*** Scopul experimentului

Construirea unui transformator electric este o ocazie foarte bună de a
studia efectele electromagnetismului şi inducţia electromagnetică. Acest
lucru îl vom realiza în cele ce urmează.

*** Materiale necesare

Veţi avea nevoie de bare plate din oţel, diferite şuruburi, piuliţie şi
şaibe, conductor de cupru (pentru magnet/transformator) de 0,32 mm şi o
sursă de alimentare în curent alternativ de mică putere. Conductorul de
cupru pentru magnet/transformator este un conductor subţire izolat prin
lăcuire. Puteţi folosi aproape orice diametre, dar cel de 0,32 mm este
recomandat pentru simplul fapt că putem realiza multe înfăşurări într-un
spaţiu relativ îngust. Transformatorul final va arăta aproximativ
astfel:

#+CAPTION: construirea unui transformator
[[./poze/05005.png]]

*** Realizarea transformatorului

Înfăşuraţi două bare de oţel de lungimi egale cu un strat subţire de
bandă izolatoare. Aplicaţi câteva sute de înfăşurări de conductor de
magnet în jurul acestor bare. Puteţi realiza aceste înfăşurări în număr
egal sau inegal, în funcţie de transformatorul pe care doriţi să-l
realizaţi. Este mai bine să începeţi cu un număr egal de înfăşurări.
Puteţi experimenta apoi cu un număr inegal de înfăsurări.

Conectaţi aceste bare sub forma unui dreptunghi cu ajutorul altor două
bare de oţel de lungimi mai mici. Folosiţi şuruburi şi piuliţe pentru
prinderea lor. Este indicat să găuriţi barele înainte de aplicarea
înfăşurărilor în jurul acestora.

Verificaţi dacă vreuna din înfăşurări este scurt-circuitată după ce aţi
terminat de înfăşurările. Indicaţia unui ohmmetru conectat între
capetele înfăşurărilor şi bara de fier ar trebui să fie înfinită
(circuit deschis). Verificaţi de asemenea continuitate înfăşurărilor,
prin conectarea ohmmetrului între capetele acestora, pentru a vă asigura
că nu există întreruperi. Dacă oricare dintre aceste măsurători indică o
problemă, va trebui să refaceţi înfăsurarea respectivă.

Alimentaţi transformatorul astfel realizat cu o tensiune joasă (conform
sursei de tensiune realizate în secţiunea precedentă). /Nu/ încercaţi
alimentarea transformatorului direct de la priza de 220 V, deoarece
înfăşurările realizate mai sus nu pot suporta o asemenea tensiune.

Măsuraţi tensiunea de ieşire a transformatorului (tensiunea
secundarului) cu un voltmetru de curent alternativ. Conectaţi o sarcină
(motor, bec, etc.) la înfăşurarea secundară şi remasuraţi tensiunea.
Observaţi variaţia (descreşterea) tensiunii înfăşurării secundare pe
măsură ce curentul creşte.

Desfaceţi sau îndepărtăti unul dintre şuruburi. Veţi creşte astfel
reluctanţa (analog rezistenţei) circuitului magnetic ce face legătura
între cele două înfăşurări. Observaţi efectul acestui lucru asupra
tensiunii de ieşire la mers în gol (fără sarcină) şi sub sarcină.

În cazul în care aţi realizat transformatorul cu înfăşurări inegale,
încercaţi să-l alimentaţi, pe rând, din ambele părţi (transformator
coborâtor, respectic ridicător de tensiune) şi conectaţi diferite
sarcini de ca pe înfăşurărea secundară.

** Bobină variabilă
:PROPERTIES:
:CUSTOM_ID: bobina-variabila
:END:

*** Scopul experimentului

Efectele permeabilităţii magnetice asupra inductanţei; cum poate fi
controlat curentul de către reactanţa inductivă, într-un circuit
electric de curent alternativ.

*** Materiale necesare

Pentru realizarea experimentului, veţi avea nevoie de un tub de
hârtie/carton (de la un sul de şerveţele, de exemplu), o bară de fier
sau oţel, cu un diametru suficient de mare pentru a umple tubul de
carton; conductor de cupru pentru magnet/transformator de 0,32 mm; sursă
de tensiune de c.a. şi un bec. Schema electrică realizată arată astfel:

#+CAPTION: circuit cu bobină variabilă
[[./poze/05006.png]] 
#+CAPTION:
#+CAPTION: circuit cu bobină variabilă
[[./poze/05007.png]]

*** Realizarea bobinei variabile

Luaţi conductorul de cupru şi realizaţi câteva sute de înfăşurări în
jurul tubului de hârtie. Conectaţi această bobină în serie cu o sursă de
tensiune joasă de curent alternativ şi un bec, formând un circuit. Când
tubul este gol, intensitatea luminoasă a becului ar trebui să fie mare.
Când introducem bara de oţel, intensitatea becului scade datorită
creşterii inductanţei (L) şi, prin urmare, a creşterii reactanţei
inductive (X_{L}).

Ca şi variaţie a circuitului de mai sus, încercaţi să introduceţi
diferite materiale în tubul de hârtie, precum cupru sau oţel inoxidabil,
dacă aveţi la îndemână. Nu toate metalele vor avea acelaşi efect,
datorită diferenţelor de permeabilitate magnetică.

** Detector audio de semnale
:PROPERTIES:
:CUSTOM_ID: detector-audio-de-semnale
:END:

*** Scopul experimentului

Scopul principal al circuitului realizat în acest experiment constă în
detectarea semnalelor electrice extrem de mici. Vom vedea însă şi cum
putem folos un transformator pentru adaptarea impedanţelor şi vom
utiliza diode pentru „tăierea” tensiunii la un anumit nivel maxim.

Acest tip de detector poate fi folosit pentru echilibrarea punţilor de
măsură, a circuitelor cu detector de nul şi pentru detectarea semnalelor
de curent alternativ cu amplitudine mică şi în domeniul frecvenţelor
audio. Acest echipament se poate dovedi extrem de folositor, mai ales
pentru cei care au un buget mai restrâns şi nu-şi pot permite un
osciloscop. Este de asemenea folositor în sensul în care ne permite
utilizarea unui alt simţ pentru interpretarea comportamentului unui
circuit.

*** Materiale necesare

Veţi avea nevoie de o pereche de căşti de calitate, de tip închis;
transformator coborâtor de tensiune de 6 V; două diode de redresare; un
rezistor de 1 kΩ; un potenţimetru de 100 kΩ.

Cu cât sensibilitatea (dB) căştilor este mai mare, cu atât mai bine. În
mod normal, transformatorul (de adaptare a impedanţelor) folosit în
astfel de aplicaţii poartă numele de „transformator audio”. Intrarea,
respectiv ieşirea înfăşurărilor, este specificată prin valori ale
impedanţelor (1000 Ω: 8 Ω) în loc de tensiune. Puteţi folosi un astfel
de transformator audio, sau puteţi folosi un transformator de putere
(220 V/6 V). Circuitul realiza arată astfel:

#+CAPTION: detector audio de semnal
[[./poze/05009.png]] 
#+CAPTION:
#+CAPTION: detector audio de semnal
[[./poze/05010.png]]

*** Realizarea detectorului audio de semnale

Căştile, fiind cel mai probabil stereo, vor avea o fişă cu 3 contacte.
Vom folosi doar două din cele trei puncte de contact în circuitul
nostru. Există două posibilităţi de conectare în acest caz, fie în
serie, fie în paralel. Aparent însă, cele mai bune rezultate se obţin
folosind conexiunea serie:

#+CAPTION: conectarea în serie serie şi paralel a difuzoarelor
[[./poze/05011.png]]

Lipiţi cu mare grijă toate conexiunile. Acest detector este extrem de
sensibil. Orice conexiuni proaste existente în circuit vor genera
zgomote adiţionale nedorite, peste semnalul de tensiune măsurat. Cele
două diode conectate în paralel cu primarul transformatorului, împreună
cu rezistorul de 1 kΩ, „taie” semnalul de intrare (tensiune) ce
depăşeşte 0,7 V. Acest lucru are doar un singur scop: limitarea
volumului căştilor audio. Sistemul poate funcţiona foarte bine şi fără
aceste diode. Atenţie însă, în acest caz nu va există practic nicio
limită a volumului existent în circuit. Simpla conectare a celor două
sonde de test la bornele unei baterii (de exemplu) poate produse un
sunet asurzitor!

*** Utilizarea detectorului audio

Pentru conectarea dispozitivului realizat mai sus la o sursă de tensiune
mai mare de 1 V, va trebui să atenuăm sensibilitatea extrem de mare a
acestuia. Acest lucru se poate realiza prin conectarea unui divizor de
tensiune la intrarea circuitului:

#+CAPTION: atenuarea sensibilităţii detetorului audio
[[./poze/05012.png]] 
#+CAPTION: atenuarea sensibilităţii detetorului
#+CAPTION: audio
[[./poze/05014.png]]

Atunci când probaţi un semnal de tensiune cu o amplitudine necunoscută,
ajustaţi potenţiometrul divizor de tensiune de 100 kΩ aproximativ la
jumătate scalei. Dacă sunetul este prea puternic, reajustaţi
potenţiometrul (măriţi rezistenţa) şi reîncercaţi. Dacă sunetul este
prea slab, descreşteţi rezistenţa potenţiometrului. Acest detector poate
fi folosit chiar şi pentru detectarea semnalelor de curent continuu şi a
celor ce se află în bandă de frecvenţa radio (semnale sub şi peste
domeniul audio). În acest caz, veţi auzi un „click” la conectarea sau
deconectarea sondelor de test la sursa de semnal. Practic, cu un astfel
de circuit, puteti detecta curenţi de sub 0,1 µA (c.c.) şi semnale de
radiofrecvenţa de până la 2 MHz.

Pentru a încerca dispozitivul şi a vă convinge de utilitatea lui, puteţi
să aduceţi ambele sonde în contact cu vârful limbii, setând
sensibilitatea la maxim. Tensiunea produsă de contactul metal-electrolit
(cunoscută sub numele de tensiune galvanică) este foarte mică, dar
suficientă pentru a produce „click”-uri ori de câte ori atingeţi sau
îndepărtăţi sondele de pe limbă.

La fel ca în cazul sursei de tensiune, puteţi introduce întreg circuitul
într-o carcasă pentru a putea fi folosit în viitor. Prin urmare,
rezultatul final ar putea arăta astfel:

#+CAPTION: detector audio de semnal; forma finală
[[./poze/05013.png]]

** Detectarea câpurilor magnetice
:PROPERTIES:
:CUSTOM_ID: detectarea-capurilor-magnetice
:END:

*** Scopul experimentului

Efectele inducţiei electromagnetice şi tehnici de ecranare
electromagnetică.

*** Materiale necesare

Vom avea nevoie de un detector audio cu căşti şi o bobină de
electromagnet. O bobină luată de la un releu electromagnetic sau de la
un solenoid (bobină cilindrică fără miez magnetic) este perfectă pentru
această aplicaţie. Circuitul realizat arată astfel:

#+CAPTION: circuit de detectare a câpurilor electromagnetice
[[./poze/05015.png]] 

#+CAPTION: circuit de detectare a câpurilor
#+CAPTION: electromagnetice
[[./poze/05016.png]]

*** Utilizarea detectorului de câpuri electromagnetice

Practic, circuitul a fost deja realizat în secţiunea precentă, şi constă
în simpla conectare a unei bobina la ieşirea acestuia (sondele de test).
Prin urmare, vom trece direct la explicarea modului de utilizare a unui
astfel de detector.

Folosim şi în acest caz detectorul audio pentru detectarea tensiunilor
de curent alternativ pentru frecvenţe audio, detector explicat în
secţiunea precedentă. Folosim de asemena o bobină pentru a detecta
câpurile magnetice de curent alternativ. Tensiunile produse de bobină
vor fi destul de mici. Ajustaţi prin urmare sensibilitatea aparatului la
maxim.

Există multe surse de câmpuri magnetice la dispoziţie. De exemplu,
aduceţi bobina în apropierea ecranului unui televizor sau a tabloului de
siguranţe. Orientarea bobinei este la fel de importantă precum distanţa
dintre aceasta şi sura câmpurilor magnetice. Încercaţi să descoperiţi
acest lucru singuri! Dacă doriţi sunete mai interesante, aduceţi bobina
în aproierea plăcii de bază a calculatorului vostru, sau în apropierea
hard-disk-ului în timp ce copiaţi ceva. Încercaţi să nu atingeţi însă
nicio parte a plăcii de bază, în timp ce calculatorul este în funcţiune,
cu oricare dintre părţile metalice expuse ale bobinei de detectare.

O sursă foarte puternică de câmpuri magnetice este transformatorul
realizat într-una din secţiunile precedente. O altă sursă o reprezintă
circuitul cu bobină variabilă şi bec, prezentate de asemenea într-una
din secţiunile precedente.

*** Ecranarea bobinelor

Puteţi observa din aceste experimente că nu este necesar contactul fizic
dintre bobina de detectare şi sursa câmpului magnetic: câpurile
magnetice există în spaţiul din jurul surselor ce le emit.

Puteţi încerca de asemenea să ecranaţi bobina faţă de o sursă puternică
de câmpuri magnetice folosind diferite materiale. Încercaţi folie de
aluminiu, hârtie, oţel, plastic, sau orice alte materiale ce le aveţi la
dispoziţie. Care din materialele încercate dau cele mai bune rezultate?
(cel mai bun rezultat înseamnă cel mai mic zgomot înregistrat cu
ajutorul căştilor). De ce? Care unghiuri (orientări) ale bobine
minimizează cuplajul magnetic? (detectarea minimă a semnalului). Ce ne
spune acest rezultat legat de poziţionarea bobinelor atunci când
interferanţa dintre circuite nu este dorită?

** Detectarea câmpurilor electrice
:PROPERTIES:
:CUSTOM_ID: detectarea-campurilor-electrice
:END:

*** Scopul experimentului

Efectele cuplajului capacitiv (electrostatic) şi tehnici de ecranare
electrostatică.

*** Materiale necesare

Detector audio cu căşti. Circuitul realizat arată astfel:

#+CAPTION: detector de câpuri electrice
[[./poze/05017.png]] 
#+CAPTION:
#+CAPTION: detector de câpuri electrice
[[./poze/05018.png]]

*** Utilizarea detectorului de câmpuri electrice

Conectaţi una dintre sondele detectorului la un obiect metalic ce se
află în contact cu pământul. Aproape orice ţeavă de apă din casă este
bună pentru acest lucru. Luaţi cealaltă sondă şi apropiaţi-o de un
aparat electrocasnic. Atenţie, nu încercaţi să realizaţi contactul
dintre această sondă şi aparatul electrocasnic sau cu orice conductori
din interiorul acestuia! Dacă auziţi un bâzâit în căşţi, veţi sţii că în
acea zonă se află un câmp electric.

Ţineţi conductorul de detectare în apropierea unei surse puternice de
câmp electric şi încercaţi diferite poziţii ale acestuia. Folositi o
bucaţică de aluminiu ataşată la capătul conductorului pentru maximizarea
capacităţii, şi prin urmare, a abilităţii acestuia de interceptare a
câpurilor electrice.

Folosiţi apoi diferite materiele pentru ecranarea conductorului faţă de
o sursă de câmp electric. Ce materiale dau cele mai bune rezultate? Cum
se compară acest lucru cu experimentul precedent (detectarea câmpurilor
magnetice)?

** Circuit de detectare a defazajului
:PROPERTIES:
:CUSTOM_ID: circuit-de-detectare-a-defazajului
:END:

*** Scopul experimentului

Exemplificarea faptului că însumarea tensiunilor de curent alternativ nu
se realizează algebric, ci vectorial (fazorial).

*** Materiale necesare

Veţi avea nevoie de o sursă de tensiune de ca, doi condensatori de 0,1
µF fiecare, nepolarizaţi şi două rezistenţe de 27 kΩ. Este indicat să
folosiţi condensatori ceramici sub formă de disc, întrucât nu sunt
sensibili la polaritatea tensiuni (nepolarizaţi), sunt ieftini şi
durabil. Evitaţi condensatorii marcaţi cu orice tip de polaritate,
întrucât aceştia se vor distruge dacă îi alimentaţi în curent
alternativ.
